༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
TibetanBuddhistResourceCenter
TextScan Input Form - Title Page
Work: W1KG9041 ImageGroup: 11KG9072
LCCN: In/a ISBN: n/a
Title:
དབུ་མ་འཇུག་པའི་འབྲུ་འགྲེལ་བློ་གསལ་དགའ་བའི་མེ་ལོང་སོགས།
dbu ma 'jug pa'i bru grel blo gsal dga ba'i me long sogs/
Author:
ངག་དབང་དཔལ་བཟང
ngagdbang dpalbzang
Descriptor: printedfrom computerizedinput
OriginalPublication: bla rung snga gyur dpetshogs/31
Place: [gserrta/]
Publisher: gserljongsblama rung Ingarig nang bstan slob grwachen mo/
Date: [n.d.]
Volume: 1
TotalVolumes: 1
TBRCPages: 2
IntroductoryPages: In/a
TextPages: In/a
ScanningInformation: Scanned atTibetan Buddhist Resource Center 150West 17th St NewYorkCity NY
10011, US Comments 3/2011

༄༅། །དབུ་མ་འཇུག་པའི་འབྲུ་འགྲེལ་བློ་གསལ་དགའ་
བའི་མེ་ལོང་སོགས་བཞུགས་སོ། །
མཁན་ཆེན་ངག་དབང་དཔལ་བཟང་པོས་མཛད།
འགྱུར
སྡོམ་བརྩོན་དམ་པ
གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ།

༈ མཉམ་མེད་སྟོན་མཆོག་ཐུབ་པའི་དབང་པོ་ལ་ན་མོ།

༈ མཁན་ཆེན་ངག་དབང་དཔལ་བཟང་པོ་ལ་ན་མོ།

༄༅།།དབུ་མ་འཇུག་པའི་འབྲུ་འགྲེལ་བློ་གསལ་དགའ་
བའི་མེ་ལོང་སོགས་བཞུགས་སོ། །
མཁན་ཆེན་ངག་དབང་དཔལ་བཟང་པོས་མཛད།
སྔ་འགྱུར་དཔེ་ཚོགས།

1a2 ་ཨཱཿཨོཾ ༄༅། །མཛད་པ་པོའི་རྣམ་ཐར་མདོར་བསྡུས།
༄༅། །ཀུན་མཁྱེན་གསུམ་པ་མཁན་ཆེན་ངག་གི་དབང་པོ་ནི། ཁྲོམ་ཁོག་སྨྱོ་ཤུལ་དུ་
སྐུ་བལྟམས། བླ་མ་རིན་པོ་ཆེ་ལུང་རྟོགས་བསྟན་པའི་ཉི་མའི་མདུན་ཀློང་ཆེན་སྙིང་
ཐིག་གི་སྔོན་འགྲོ་དང་དངོས་གཞི་བཅས་རྫོགས་པར་གསན། རྫོགས་པ་ཆེན་པོ་
སྙིང་ཐིག་བསྟན་པའི་བདག་པོར་མངའ་གསོལ། བླ་མའི་བཀའ་བཞིན་རྫོགས་ཆེན་
བཤད་གྲྭར་ཕེབས། མཁས་པའི་ཕུལ་དུ་ཕྱིན། སླར་རང་ཡུལ་དུ་ཕེབས་པ་དང༌། བླ་
མའི་ཞལ་ཆེམས་དང༌། སི་ཏུ་རིན་པོ་ཆེས་ཞུ་ཡིག་ཕུལ་བ། དཔལ་ལྡན་ལྷ་མོས་ཡང་
...-aང་ཀྲ་པོར་མཁན་
ལོ་ལྔ་བཞུགས། སྐུ་འབུམ་དུ་རྗེ་ཡབ་སྲས་རྣམས་ཀྱི་གདུང་འབུམ་ལ་ཞལ་སྐོར་
ཕེབས་པའི་སྐབས་ཤིག་ཡེ་ཤེས་འབུམ་པའི་སྐུ་གདུང་ལས་སྔར་ཚོར་མ་མྱོང་བའི་དྲི་
ཞིམ་པོ་ཞིག་འཐུལ་བྱུང་བ་ལ་ཁོང་རྗེ་འདིའི་རྣམ་འཕྲུལ་ཡིན་པའི་བརྡ་རེད་ཅེས་གསུང་
བ་སོགས་ལ་བརྟེན་ནས་ཡེ་ཤེས་འབུམ་པའི་སྐྱེ་བར་ཞལ་གྱིས་བཞེས། ཀུན་མཁྱེན་
སི་ཏུ་རིན་པོ་ཆེ་ལས་གསང་ཆེན་རྡོ་རྗེ་ཐེག་པའི་བཀའ་གཏེར་མང་པོའི་དབང་ཁྲིད་་
རྒྱབ་རྟེན་བཅས་རྫོགས་པར་གསན།
སྔ་ཕྱི་ཀཿ ཐོག་ཏུ་ལོ་མང་ཙམ་བཞུགས་ནས་ཕྱོགས་ཀྱི་སྐལ་ལྡན་ཀུན་ལ་བཀའ་ཆོས་
སྨིན་གྲོལ་རྒྱ་ཆེར་གསུངས། སི་ཏུ་རིན་པོ་ཆེ་གཤེགས་རྗེས་སྨྱོ་ཤུལ་དུ་ཕེབས་ནས་
གདན་ས་གཙོ་བོ་དེར་མཛད། སླར་ལོ་ལྟར་ཀཿ ཐོག་ཏུ་ལན་རེ་ཕེབས་ནས་སྐུ་ཞབས་
རིན་པོ་ཆེ་འཇིགས་མེད་བདེ་ཆེན་རྡོ་རྗེ་དང༌། སི་ཏུ་ཆོས་ཀྱི་ཉི་མ། རྗེ་དབོན་སྤྲུལ་སྐུ།
རྨོག་སྤྲུལ་རིན་པོ་ཆེ་སོགས་མཆོག་སྤྲུལ་དམ་པ་རྣམས་དང༌། མཁན་ལེགས་བཤད་
འབྱོར་ལྡན། མཁྱེན་བརྩེའི་བློ་གྲོས། ཨོ་རྒྱན་བསྟན་འཕེལ། ཀུན་དགའ་བསྟན་
འཛིན། རྒྱལ་མཚན་འོད་ཟེར་སོགས་མཁན་པོ་དང༌། བླ་གྲྭ་གཞི་བྱེས་ཀུན་ལ་རྫོགས་
པ་ཆེན་པོ་ཀློང་ཆེན་སྙིང་ཐིག་དང་སྙིང་ཐིག་ཡ་བཞི། བཀའ་མ་མདོ་དབང་སྦྲང་རྩི་

ཆུ་རྒྱུན་སྐོར། ཀར་གླིང་ཞི་ཁྲོ། གཏེར་ཆེན་བདུད་ཀློང་གཉིས་ཀྱི་ཟབ་གཏེར་ཡོངས་
རྫོགས་སོགས་ཀྱི་སྨིན་གྲོལ་སྔ་ཕྱི་མང་པོ་གསུངས་ནས་བསྟན་པའི་སྲོག་མཐུད་མཛད།
གཞན་ཡང་ཕྱོགས་མེད་ཀྱི་གདུལ་བྱ་སྐལ་བ་དང་ལྡན་པ་རྣམས་དང༌། ཁྱད་པར་
ཀཿཐོག་ཕྱག་ཚ་པདྨ་ཕྲིན་ལས་དང་། དཔལ་ཡུལ་པདྨ་ནོར་བུའི་སྤྲུལ་སྐུ་ཆོས་ཀྱི་
གླང་པོ། རྫོགས་འགགས་མཆོག་སྤྲུལ་རིན་པོ་ཆེ། ཁྲོམ་དགེ་མཆོག་སྤྲུལ་དཀོན་
མཆོག་ལེགས་ལྡན། མཁས་པ་ཆེན་པོ་སྤྲུལ་འགྱུར་ལོ། གླིང་གཤིས་སྤྲུལ་སྐུ་མི་
འགྱུར། ཡ་སོ་བདེ་ཆེན། མཁན་པོ་སྤོ་ལུ་རྡོ་རྗེ། དྲུག་བསྟོད་མཁན་པོ་ཨ་དགེ རྨེ་
སྤྲུལ་ཨོ་རྒྱན་རིག་འཛིན། བྱ་བྲལ་སངས་རྒྱས་རྡོ་རྗེ། འགུ་ལོག་མཁན་མུན་སེལ་
སོགས་ཕྱོགས་མེད་ཀྱི་སྐྱེས་ཆེན་མཁས་གྲུབ་མང་པོ་རྒྱུ་སྐར་གྱི་གྲངས་དང་མཉམ་པ་
དང་སྨྱོ་ཤུལ་ལྗོན་པ་ལུང་གི་གདན་འཛིན་ལུང་རྟོགས་སྤྲུལ་པའི་སྐུ་རིན་པོ་ཆེ་ཨ་རྡོར་
སོགས་སྐྱེས་ཆེན་དུ་མ་ལ་བཀའ་གཏེར་མང་པོའི་དབང་ལུང་དང་། ཁྱད་པར་རྫོགས་
པ་ཆེན་པོ་ཀློང་ཆེན་སྙིང་ཐིག་གི་བསྟན་པ་སླར་ཡང་གསལ་བར་བྱེད་པོ་ཀུན་མཁྱེན་
གསུམ་པ་ངག་གི་དབང་པོ་ཞེས་རྒྱ་མཚོའི་གོས་ཅན་མཐའི་བར་དུ་ཁྱབ་པ་བརྡལ་
བའི་ངོ་མཚར་གྱི་གཏམ་དྲི་མ་མེད་པའོ།།
ཤ་འི་ས་ཁྱ
ན་པར།།1|འབྲང་གས་པ། །1
ཎ་@RED=ཤོ
ཌ་རྡ་ལལལོས་ཞུ་མཁahaPPap ་ཚོ་ས
2

ཞི་YHLEY:12: mཞགYIPHརྟ pa ༼ཅི༽
ཆག་22་ཆ་”ས་ཆ
དཀར་
མཛད་པ་པོའི་རྣམ་ཐར་མདོར་བསྡུས། 172 ས་ཀྱ
དབུ་མ་ལ་འཇུག་པའི་རྩ་བ། .བ...
དབུ་མ་ལ་འཇུག་པའི་འབྲུ་འགྲེལ་བློ་གསལ་དགའ་བའི་མེ་ལོང༌། ..༣༩༽
༼༡༽དབུ་མ་ལ་འཇུག་པ་ལས་སེམས་དང་པོ་བསྐྱེད་པའི་
རྣམ་པར་བཤད་པ།·
༼༢༽དབུ་མ་ལ་འཇུག་པ་ལས་སེམས་བསྐྱེད་པ་
གཉིས་པའི་རྣམ་པར་བཤད་པ།.
༼༣༽ དབུ་མ་ལ་འཇུག་པ་ལས་སེམས་བསྐྱེད་པ་
གསུམ་པའི་རྣམ་པར་བཤད་པ། ..............
༼༤༽ དབུ་མ་ལ་འཇུག་པ་ལས་སེམས་བསྐྱེད་པ་
བཞི་པའི་རྣམ་པར་བཤད་པ།‧ བབ་་་བབ་...--------------བ-------
༼༥༽ དབུ་མ་ལ་འཇུག་པ་ལས་སེམས་བསྐྱེད་པ་
ལྔ་པའི་རྣམ་པར་བཤད་པ།
1

༼༦༽ དབུ་མ་ལ་འཇུག་པ་ལས་སེམས་བསྐྱེད་པ་
༩ ...............༧༧
དྲུག་པའི་རྣམ་པར་ཤད་།
༼༧༽ དབུ་མ་ལ་འཇུག་པ་ལས་སེམས་བསྐྱེད་པ་
བདུན་པའི་རྣམ་པར་ཤད་། ་་་་་༡༧༨༧༢༨
དབུ་མ་ལ་འཇུག་པ་ལས་སེམས་བསྐྱེད་པ་
བརྒྱད་པའི་རྣམ་པར་བཤད་པ།. -༠ ༧༡༧༩༽
༼༩༽དབུ་མ་ལ་འཇུག་པ་ལས་སེམས་བསྐྱེད་པ་
དགུ་པའི་རྣམ་པར་བཤད་པ། ༡༨༡༽
༼༡༠༽དབུ་མ་ལ་འཇུག་པ་ལས་སེམས་བསྐྱེད་པ་{. ;
བཅུ་པའི་རྣམ་པར་བཤད་པ།
མཇུག་གི་དོན།.. ...... ༢༡༠༽
༈ དབུ་མའི་སྟོང་ཐུན་སྐལ་བཟང་མིག་འབྱེད་ཀྱི་གསུང་mi11རྟ་སྤུ་" t་ན།22?
རྒྱུན་ཟླ་བའི་ཞལ་ལུང༌།... བབའབབ་པབབ་་་བ་བ་བ་བ “༡༣༽
༈ གཟུངས་ཀྱི་རྣམ་བཤད་བསྡུས་པ།བབ་་་་་་བབ་་་................
༈ རྟེན་འབྲེལ་གནད་བསྡུས། བབབ་བ.བབ་ས....... .........༣༠༦༽
༈ དགེ་འདུན་ཉི་ཤུ།. ་་་..-༣༠༩༽
2

དབུ་མ་འཇུག་པའི་རྩ་བ།
c༤--་་---.- 179353ལ་མ་༄༅། །དབུ་
རིག༼ལྷེ་མོ །n.jp བཞུགས་སོ། ། 7/།གཨོཾ ngp\ཞརྟ E
༄༅། །རྒྱ་གར་སྐད་དུ། མ་དྷྱ་མ་ཀ་ཨ་བ་ཏཱ་ར་ཀཱ་རི་ཀཱ་ནཱ་མ། བོད་སྐད་དུ། དབུ་མ་
ལ་འཇུག་པའི་ཚིག་ལེའུར་བྱས་པ། འཕགས་པ་འཇམ་དཔལ་གཞོན་ནུར་གྱུར་པ་ལ་
ཕྱག་འཚལ་ལོ། ། ༈ ཉན་ཐོས་སངས་རྒྱས་འབྲིང་རྣམས་ཐུབ་དབང་སྐྱེས། །སངས་
རྒྱས་བྱང་ཆུབ་སེམས་དཔའ་ལས་འཁྲུངས་ཤིང་། །སྙིང་རྗེའི་སེམས་དང་གཉིས་སུ་མེད་
བློ་དང༌། །བྱང་ཆུབ་སེམས་ནི་རྒྱལ་སྲས་རྣམས་ཀྱི་རྒྱུ། །གང་ཕྱིར་བརྩེ་ཉིད་རྒྱལ་བའི་
ལོ་ཏོག་འདིའི། །ས་བོན་དང་ནི་ཆུ་དང་ཡུན་རིང་དུ། །ལོངས་སྤྱོད་གནས་ལ་སྨིན་པ་ལྟར་
གྱུར་པ། །དེའི་ཕྱིར་ཐོག་མར་སྙིང་རྗེ་བསྟོད་པར་བགྱི། ། ༈ དང་པོ་བདག་ཏུ་མངོན་
པར་ཞེན་གྱུར་ཅིང༌། །དངོས་པོ་རྣམས་ལ་བདག་གི་ཞེས་བཟུང་བས། །ཟོ་ཆུན་རྒྱུད་ལྟར་
རང་དབང་མེད་པ་ཡི། །འགྲོ་བ་སྙིང་རྗེར་གྱུར་གང་དེ་ལ་འདུད། །འགྲོ་བ་གཡོ་བའི་
ཆུ་ནང་ཟླ་བ་ལྟར། །གཡོ་དང་རང་བཞིན་སྟོང་པར་མཐོང་བ་ཡི། །འགྲོ་བ་སྒྲོལ་ཕྱིར་
སྙིང་རྗེའི་གཞན་དབང་གིས། །ཀུན་ཏུ་བཟང་པོའི་སྨོན་བས་རབ་སྨོན་ཞིང་། །གང་གི་
སེམས་ནི་རབ་དགའ་ལ་གནས་པ། །དེ་ནི་རྒྱལ་བའི་སྲས་ཀྱི་དང་པོར་བརྗོད། ། ༈ དེ་
ནས་བཟུང་སྟེ་ཐོབ་པར་གྱུར་བ་དེས། །བྱང་ཆུབ་སེམས་དཔའ་ཞེས་བྱའི་སྒྲས་བསྙད་དོ། །
འདི་ནི་དེ་བཞིན་གཤེགས་པའི་རིགས་སྐྱེས་ཏེ། །འདི་ཡི་ཀུན་སྦྱོར་གསུམ་པོ་སྤངས་
པར་གྱུར། །དེ་ནི་དགའ་བ་མཆོག་ཏུ་གྱུར་འཆང་ཞིང་། །འཇིག་རྟེན་ཁམས་བརྒྱ་གཡོ་
བར་ནུས་པའང་ཡིན། །ས་གནས་སར་གནོན་གང་དུ་འགྲོ་བར་འགྱུར། །དེ་ཚེ་འདི་ཡི་
ངན་འགྲོའི་ལམ་འགག་ཅིང༌། །སོ་སོ་སྐྱེ་བོའི་ས་རྣམས་ཟད་འགྱུར་ཏེ། །འདི་ནི་འཕགས་
1

དཔལ་ལྡན་ཟླ་བ་གྲགས་པས་མཛད།
པ་བརྒྱད་པ་བཞིན་དུ་བསྟན། །རྫོགས་པའི་བྱང་ཆུབ་སེམས་བསྐྱེད་དང་པོས་ཀྱང་། །
ཐུབ་དབང་གསུང་སྐྱེས་རང་རྒྱལ་བཅས་པ་རྣམས། །བསོད་ནམས་སྟོབས་ཀྱིས་ཕམ་
བྱས་རྣམ་འཕེལ་ཞིང་། །རིང་དུ་སོང་བར་བློ་ཡང་ལྷག་པར་འགྱུར། །དེ་ཚེ་དེ་ལ་རྫོགས་
སངས་བྱང་ཆུབ་རྒྱུ། །དང་པོ་སྦྱིན་པ་ཉིད་ནི་ལྷག་པར་འགྱུར། །རང་ཤ་གཏོང་ལའང་
གུས་པར་བྱས་པ་ཡིས། །སྣང་དུ་མི་རུང་དཔོག་པའི་རྒྱུར་ཡང་འགྱུར། ། ༈ སྐྱེ་བོ་འདི་
ཀུན་བདེ་བ་མངོན་འདོད་ཅིང་། །མི་རྣམས་བདེ་བའང་ལོངས་སྤྱོད་མེད་མིན་ལ། །ལོངས་
སྤྱོད་ཀྱང་ནི་སྦྱིན་ལས་བྱུང་མཁྱེན་ནས། །ཐུབ་པས་དང་པོར་སྦྱིན་པའི་གཏམ་མཛད་དོ།།
སྙིང་རྗེ་དམན་ཞིང་ཤིན་ཏུ་རྩུབ་སེམས་ཅན། །རང་དོན་ལྷུར་ལེན་ཉིད་དུ་གྱུར་པ་གང་།
དེ་དག་གི་ཡང་འདོད་པའི་ལོངས་སྤྱོད་རྣམས། །སྡུག་བསྔལ་ཉེར་ཞིའི་རྒྱུར་གྱུར་སྦྱིན་
ལས་འབྱུང་། །འདི་ཡང་སྦྱིན་པའི་སྐབས་ཀྱིས་ནམ་ཞིག་ཚེ། །འཕགས་པའི་སྐྱེ་བོ་དང་
ཕྲད་མྱུར་དུ་འཐོབ། །དེ་ནས་སྲིད་རྒྱུན་ཡང་དག་བཅད་བྱས་ཏེ། །དེ་ཡི་རྒྱུ་ཅན་ཞི་བར་
འགྲོ་བར་འགྱུར། ། ༈ འགྲོ་ལ་ཕན་པར་དམ་བཅས་ཡིད་ཅན་རྣམས། །སྦྱིན་པས་རིང་
པོར་མི་ཐོགས་དགའ་བ་འཐོབ། །སྙིང་རྗེ་ཅན་དང་སྙིང་རྗེ་མེད་ལ་ཡང༌། །དེ་ཕྱིར་སྦྱིན་
པའི་གཏམ་ཉིད་རྩ་བར་འདོད། །ཇི་ལྟར་བྱིན་ཅིག་ཅེས་སྒྲ་ཐོས་སེམས་ལས། །རྒྱལ་
སྲས་བདེ་འབྱུང་དེ་ལྟར་ཐུབ་རྣམས་ལ། །ཞི་བར་ཞུགས་པས་བདེ་བ་བྱེད་མིན་ན། །
ཐམས་ཅད་བཏང་བས་ལྟ་ཞིག་སྨོས་ཅི་དགོས། །ལུས་བཅད་སྟེར་ཞིང་བདག་གི་སྡུག་
བསྔལ་གྱིས། །གཞན་དག་རྣམས་ཀྱི་དམྱལ་བ་ལ་སོགས་པའི། །སྡུག་བསྔལ་རང་རིག་
ཉིད་དུ་མཐོང་ནས་དེ། །བཅད་པར་བྱ་ཕྱིར་དེ་ནི་བརྩོན་པར་བྱེད། ། ༈ སྦྱིན་པ་སྦྱིན་བྱ་
ལེན་པོ་གཏོང་པོས་སྟོང༌། །འཇིག་རྟེན་འདས་པའི་ཕ་རོལ་ཕྱིན་ཅེས་བྱ། །གསུམ་པོ་
དག་ལ་ཆགས་སྐྱེས་གྱུར་པས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བསྟན། ། ༈ དེ་
2

དབུ་མ་འཇུག་པའི་རྩ་བ།
ལྟར་རྒྱལ་སྲས་ཡིད་ལ་རབ་གནས་ཤིང༌། །དམ་པའི་རྟེན་ལ་འོད་ཆགས་མཛེས་གྱུར་
པའི། །དགའ་བ་འདི་ནི་ནོར་བུ་ཆུ་ཤེལ་བཞིན། །མུན་སྟུག་ཐམས་ཅད་རྣམ་པར་བསལ་
ནས་རྒྱལ། །དབུ་མ་ལ་འཇུག་པ་ལས། རབ་ཏུ་དགའ་བ་ཞེས་བྱ་བ་བྱང་ཆུབ་སེམས་
དཔའི་སེམས་བསྐྱེད་པ་དང་པོའོ། །དེ་ནས་ཕུན་ཚོགས་ཡོན་ཏན་དང་ལྡན་ཕྱིར། །རྨི་
ལམ་དུ་ཡང་འཆལ་ཁྲིམས་དྲི་མ་སྤངས། །ལུས་ངག་ཡིད་ཀྱི་རྒྱུ་བ་དག་གྱུར་བས། །དམ་
པའི་ལས་ལམ་བཅུ་ཆར་སོག་པར་བྱེད། །དགེ་བའི་ལམ་འདི་ལྟ་ཞིག་བཅུ་ཆར་ཡང༌།།
དེ་ལ་ཀླགས་ཏེ་ཤིན་ཏུ་དག་པར་འགྱུར། །སྟོན་ཀའི་ཟླ་ལྟར་རྟག་ཏུ་རྣམ་དག་དེ། །ཞི་
འོད་ཆགས་པར་དེ་དག་གིས་རྣམ་མཛེས། །གལ་ཏེ་འདི་ནི་ཁྲིམས་དག་རང་བཞིན་ལྟ། །
དེ་ཕྱིར་དེ་ནི་ཚུལ་ཁྲིམས་དག་མི་འགྱུར། །དེ་ཕྱིར་དེ་ནི་རྟག་ཏུ་གསུམ་ཆར་ལའང་། །
གཉིས་བློའི་རྒྱུ་བ་ཡང་དག་བྲལ་བར་འགྱུར། ། ༈ སྐྱེ་བོ་ཚུལ་ཁྲིམས་རྐང་པ་ཆག་གྱུར་
ན། །སྦྱིན་པས་ལོངས་སྤྱོད་ལྡན་ཡང་ངན་འགྲོར་ལྟུང༌། །སྐྱེད་བཅས་རྩ་བ་ཡོངས་སུ་ཟད་
པས་ན། །ཕྱིན་ཆད་དེ་ལ་ལོངས་སྤྱོད་འབྱུང་མི་འགྱུར། །རང་དབང་འཇུག་ཅིང་མཐུན་
པའི་ཡུལ་གནས་པ། །དེ་ཚེ་འདི་བདག་འཛིན་པར་མི་བྱེད་ན། །གཡང་སར་ལྷུང་བས་
གཞན་དབང་འཇུག་འགྱུར་བ། །དེ་ཚེ་དེ་ནས་གང་གིས་འབྱིན་པར་འགྱུར། །དེ་ཕྱིར་
རྒྱལ་བས་སྦྱིན་པའི་གཏམ་མཛད་ནས། །ཚུལ་ཁྲིམས་རྗེས་འགྲོའི་གཏམ་ཉིད་མཛད་པ་
ཡིན། །ཡོན་ཏན་ཚུལ་ཁྲིམས་ཞིང་དུ་རྣམ་འཕེལ་ན། །འབྲས་བུ་ཉེར་སྤྱོད་ཆད་པ་མེད་
པར་འགྱུར། །སོ་སོ་སྐྱེ་བོ་རྣམས་དང་གསུང་སྐྱེས་དང་། །རང་སངས་རྒྱས་ལ་ངེས་པའི་
བདག་ཉིད་དང་། །རྒྱལ་སྲས་རྣམས་ཀྱི་མངོན་པར་མཐོང་བ་དང་། །ངེས་ལེགས་རྒྱུ་ནི་
ཚུལ་ཁྲིམས་ལས་གཞན་མེད། ། ༈ ཇི་ལྟར་རྒྱ་མཚོ་རོ་དང་ལྷན་ཅིག་དང་། །བཀྲ་ཤིས་རྣ་
ནག་མ་དང་ལྷན་ཅིག་བཞིན། །དེ་ལྟར་ཚུལ་ཁྲིམས་དབང་བྱས་བདག་ཉིད་ཆེ། །དེ་འཆལ་
3

དཔལ་ལྡན་ཟླ་བ་གྲགས་པས་མཛད།
བ་དང་ལྷན་ཅིག་གནས་མི་འདོད། །གང་གིས་གང་ཞིག་གང་ལ་སྤོང་བྱེད་པ། །གསུམ་
དུ་དམིགས་པ་ཡོད་ན་ཚུལ་ཁྲིམས་དེ། །འཇིག་རྟེན་པ་ཡི་ཕ་རོལ་ཕྱིན་ཅེས་བཤད། །
གསུམ་ལ་ཆགས་པས་སྟོང་དེ་འཇིག་རྟེན་འདས། ། ༈ སྲིད་མིན་སྲིད་པའི་དཔལ་གྱུར་
རྒྱལ་སྲས་ཀྱི། །ཟླ་བ་ལས་བྱུང་དྲི་བྲལ་དྲི་མེད་པ། །འདི་ཡང་སྟོན་ཀའི་ཟླ་འོད་ཇི་བཞིན་
དུ། །འགྲོ་བའི་ཡིད་ཀྱི་གདུང་བ་སེལ་བྱེད་ཡིན། །དབུ་མ་ལ་འཇུག་པ་ལས། དྲི་མ་མེད་
པ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་གཉིས་པའོ། །ཤེས་བྱའི་བུད་ཤིང་
མ་ལུས་སྲེག་པའི་མེ། །འོད་འབྱུང་ཕྱིར་ན་གསུམ་པའི་ས་འདི་ནི། །འོད་བྱེད་པ་སྟེ་བདེ་
གཤེགས་སྲས་པོ་ལ། །དེ་ཚེ་ཉི་འོད་ཟངས་འདྲའི་སྣང་བ་འབྱུང་། ། ༈ གལ་ཏེ་གནས་
མིན་འཁྲུགས་པ་འགའ་ཞིག་གིས། །དེ་ཡི་ལུས་ལ་རུས་པ་དང་བཅས་ཤ། །སྲང་རེ་ཡུན་
རིང་དུས་སུ་གཅོད་བྱེད་ཀྱང་། །གཅོད་བྱེད་དེ་ལ་བཟོད་པ་ལྷག་པར་སྐྱེ། །བདག་མེད་
ལྟ་བའི་བྱང་ཆུབ་སེམས་དཔའ་ཡིས། །གང་གིས་གང་ལ་གང་ཚེ་ཅི་བཅད་ཅེས། །གང་
ཕྱིར་དེ་ཡིས་ཆོས་ཀུན་གཟུགས་བརྙན་ལྟར། །མཐོང་བའི་ཕྱིར་ཡང་དེ་ཡིས་བཟོད་པར་
འགྱུར། ། ༈ གནོད་པ་བྱས་པས་གལ་ཏེ་དེར་བཀོན་ན། །དེ་ལ་བཀོན་པས་བྱས་ཟིན་
ལྡོག་གམ་ཅི། །དེ་ཕྱིར་དེར་བཀོན་ངེས་པར་འདིར་དོན་མེད། །འཇིག་རྟེན་ཕ་རོལ་དང་
ནི་འགལ་བར་འགྱུར། །སྔོན་བྱས་མི་དགེའི་ལས་ཀྱི་འབྲས་བུ་གང་། །ཟད་བྱེད་བརྗོད་
པར་འདོད་པ་དེ་ཉིད་ཀོ། །གཞན་ལ་གནོད་དང་ཁྲོ་བས་སྡུག་བསྔལ་ཕྱིར། །ས་བོན་
ཉིད་དུ་ཇི་ལྟར་འཁྲིད་པར་བྱེད། །གང་ཕྱིར་རྒྱལ་སྲས་རྣམས་ལ་ཁྲོ་བ་ཡིས། །སྦྱིན་དང་
ཁྲིམས་བྱུང་དགེ་བ་བསྐལ་བ་བརྒྱར། །བསགས་པ་སྐད་ཅིག་གིས་འཇོམས་དེ་ཡི་ཕྱིར། །
མི་བཟོད་ལས་གཞན་སྡིག་པ་ཡོད་མ་ཡིན། །མི་སྡུག་གཟུགས་བྱེད་དམ་པ་མིན་པར་
འཕྲིད། །རིགས་དང་མི་རིགས་རྣམ་དཔྱོད་འཕྲོག་བྱེད་ཅིང་། །མི་བཟོད་པ་ཡིས་མྱུར་དུ་
4

དབུ་མ་འཇུག་པའི་རྩ་བ།
ངན་འགྲོར་སྐུར། ། ༈ བཟོད་པས་བཤད་ཟིན་དང་འགལ་ཡོན་ཏན་བྱེད། །མཛེས་ཤིང་
དམ་པའི་སྐྱེ་བོས་འདོད་པ་དང་། །རིགས་དང་མི་རིགས་ཤེས་ལ་མཁས་འགྱུར་ཞིང་། །
འདི་ལས་གཞན་དུ་ལྷ་མི་དག་ཏུ་སྐྱེ། །སོ་སོ་སྐྱེ་བོ་དང་ནི་རྒྱལ་སྲས་ཀྱིས། །ཁྲོ་དང་བཟོད་
པའི་སྐྱོན་ཡོན་རིག་བྱས་ཏེ། །མི་བཟོད་སྤངས་པས་འཕགས་པའི་སྐྱེ་བོ་ཡིས། །བསྔགས་
པའི་བཟོད་པ་རྟག་ཏུ་བསྟེན་པར་བྱ།།། ༈ རྫོགས་སངས་རྒྱས་ཀྱི་བྱང་ཆུབ་ཕྱིར་བསྔོས་
ཀྱང༌། །གསུམ་དམིགས་ཡོད་ན་དེ་ནི་འཇིག་རྟེན་པའོ། །དམིགས་པ་མེད་ན་དེ་ཉིད་
སངས་རྒྱས་ཀྱིས། །འཇིག་རྟེན་འདས་པའི་ཕ་རོལ་ཕྱིན་ཅེས་གསུངས། ། ༈ ས་དེར་
བསམ་གཏན་མངོན་ཤེས་འབྱུང་འགྱུར་དང་། །འདོད་ཆགས་ཞེ་སྡང་ཡོངས་སུ་ཟད་པར་
འགྱུར། །དེས་ཀྱང་རྟག་ཏུ་འཇིག་རྟེན་པ་ཡི་ནི། །འདོད་པའི་འདོད་ཆགས་འཇོམས་པར་
ནུས་པར་འགྱུར། །སྦྱིན་སོགས་ཆོས་གསུམ་དེ་དག་ཕལ་མོ་ཆེར། །བདེ་བར་གཤེགས་
པས་ཁྱིམ་པ་རྣམས་ལ་བསྔགས། །བསོད་ནམས་ཞེས་བྱའི་ཚོགས་ཀྱང་དེ་དག་ཉིད། །
སངས་རྒྱས་གཟུགས་ཀྱི་བདག་ཉིད་སྐུ་ཡི་རྒྱུ། །༈ རྒྱལ་སྲས་ཉི་མ་ལ་གནས་འོད་བྱེད་
འདི། །རང་རྒྱུད་མུན་པ་དང་པོར་བསལ་བྱས་ནས། །འགྲོ་བའི་མུན་པ་སེལ་བར་འདོད་
པ་ཡིན། །ས་འདིར་རྣོ་བར་གྱུར་ཀྱང་ཁྲོ་མི་འགྱུར། །དབུ་མ་ལ་འཇུག་པ་ལས། འོད་
བྱེད་པ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་གསུམ་པའོ། །ཡོན་ཏན་ཐམས་
ཅད་བརྩོན་འགྲུས་རྗེས་འགྲོ་ཞིང༌། །བསོན་ནམས་བློ་གྲོས་ཚོགས་ནི་གཉིས་ཀྱི་རྒྱུ། །
བརྩོན་འགྲུས་གང་དུ་འབར་བར་གྱུར་པ་ཡི། །ས་དེ་བཞི་པ་འོད་འཕྲོ་ཞེས་བྱའོ། །དེར་
ནི་བདེ་གཤེགས་སྲས་ལ་རྫོགས་པ་ཡི། །བྱང་ཆུབ་ཕྱོགས་ལྷག་བསྒོམས་པ་ལས་སྐྱེས་
པའི། །སྣང་བ་ཟངས་ཀྱི་འོད་བས་ལྷག་འབྱུང་ཞིང་། །བདག་ཏུ་ལྟ་བ་དང་འབྲེལ་ཡོངས་
སུ་ཟད། །དབུ་མ་ལ་འཇུག་པ་ལས། འོད་འཕྲོས་བ་ཞེས་བྱ་བ་བྱང་ཆུབ་སེམས་དཔའི་
5

དཔལ་ལྡན་ཟླ་བ་གྲགས་པས་མཛད།
སེམས་བསྐྱེད་པ་བཞི་པའོ། །སྦྱང་དཀའི་སར་གནས་བདག་ཉིད་ཆེན་པོ་དེ། །བདུད་
རྣམ་ཀུན་གྱིས་ཕམ་པར་ནུས་མ་ཡིན། །བསམ་གཏན་ལྷག་ཅིང་བློ་བཟང་བདེན་རང་
བཞིན། །ཞིབ་མོ་རྟོགས་ལའང་ཤིན་ཏུ་མཁས་པ་ཐོབ། །དབུ་མ་ལ་འཇུག་པ་ལས། སྦྱང་
དཀའ་བ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་ལྔ་པའོ། །མངོན་དུ་ཕྱོགས་
པར་མཉམ་གཞག་སེམས་གནས་ཏེ། །རྫོགས་པའི་སངས་རྒྱས་ཆོས་ལ་མངོན་ཕྱོགས་
ཤིང་། །རྐྱེན་ཉིད་འདི་པའི་དེ་ཉིད་མཐོང་བ་དེ། །ཤེས་རབ་གནས་པས་འགོགས་པ་
ཐོབ་པར་འགྱུར། ། ༈ ཇི་ལྟར་ལོང་བའི་ཚོགས་ཀུན་བདེ་བླག་ཏུ། །མིག་ལྡན་སྐྱེས་བུ་
གཅིག་གིས་འདོད་པ་ཡི། །ཡུལ་དུ་འཁྲིད་པ་དེ་བཞིན་འདིར་ཡང་བློས། །མིག་ཉམས་
ཡོན་ཏན་བླངས་ཏེ་རྒྱལ་བར་འཁྲིད། ། ༈ ཇི་ལྟར་དེ་ཡིས་ཆེས་ཟབ་ཆོས་རྟོགས་པ། །
ལུང་དང་གཞན་ཡང་རིགས་པས་ཡིན་པས་ན། །དེ་ལྟར་འཕགས་པ་ཀླུ་སྒྲུབ་གཞུང་ལུགས་
ལས། །ཇི་ལྟར་གནས་པའི་ལུགས་བཞིན་བརྗོད་པར་བྱ། ། ༈ སོ་སོ་སྐྱེ་བོའི་ཉིད་ནའང་
སྟོང་ཉིད་ཐོས། །ནང་དུ་དགའ་བ་ཡང་དང་ཡང་དུ་འབྱུང་། །དགའ་བ་ལས་བྱུང་མཆི་
ལས་མིག་གང་ཞིང་། །ལུས་ཀྱི་བ་སྤུ་ལྡང་འགྱུར་གང་ཡིན་པ། །དེ་ལ་རྫོགས་པའི་བྱང་
ཆུབ་ས་བོན་ཡོད། །དེ་ཉིད་བསྟན་པའི་སྣོད་ནི་དེ་ཡིན་ཏེ། །དེ་ལ་དོན་དམ་བདེན་པ་
བསྟན་པར་བྱ། །དེ་ལ་དེ་ཡི་རྗེས་འགྲོའི་ཡོན་ཏན་འབྱུང་། །རྟག་ཏུ་ཚུལ་ཁྲིམས་བླངས་
ནས་གནས་པར་འགྱུར། །སྦྱིན་པ་གཏོང་ཞིང་སྙིང་རྗེ་སྟོན་པར་བྱེད། །བཟོད་པ་སྒོམ་
ཞིང་དགེ་བ་བྱང་ཆུབ་ཏུ། །འགྲོ་བ་སྒྲོལ་ཕྱིར་ཡོངས་སུ་སྔོ་བྱེད་ཅིང་། །བྱང་ཆུབ་སེམས་
དཔའ་རྣམས་ལ་གུས་པར་བྱེད། ། ༈ ཟབ་ཅིང་རྒྱ་ཆེའི་ཚུལ་ལ་མཁས་པས་ནི། །རིམ་
གྱིས་རབ་ཏུ་དགའ་བའི་ས་ཐོབ་པས། །དེ་དོན་གཉེར་བས་ལམ་འདི་མཉན་པར་གྱིས། །
༈ དེ་ཉིད་དེ་ལས་འབྱུང་མིན་གཞན་དག་ལས་ཀྱང་མིན། །གཉི་ག་ལས་མིན་རྒྱུ་མེད་
6

དབུ་མ་འཇུག་པའི་རྩ་བ།
པར་ཡང་འབྱུང་བ་མིན། ། ༈ སདེ་ནི་དེ་ལས་འབྱུང་ན་ཡོན་ཏན་འགའ་ཡང་མེད། །
སྐྱེས་ཟིན་སླར་ཡང་སྐྱེ་བར་རིགས་པའང་མ་ཡིན་ཉིད། །སྐྱེས་པ་སླར་ཡང་སྐྱེ་བར་ཡོངས་
སུ་རྟོག་ན་ནི། །མྱུ་གུ་སོགས་ཀྱི་སྐྱེ་བ་འཐོབ་པར་མི་འགྱུར་ཞིང་། །ས་བོན་སྲིད་མཐར་
ཐུག་པར་སྐྱེ་བ་ཉིད་དུ་འགྱུར། །ཇི་ལྟར་དེ་ཉིད་ཀྱིས་དེ་རྣམ་པར་འཇིག་པར་འགྱུར། །
བྱེད་རྒྱུ་ས་བོན་གྱི་ལས་མྱུ་གུའི་དབྱིབས་དང་ནི། །ཁ་དོག་རོ་ནུས་སྨིན་པའི་ཐ་དད་མེད་
པར་འགྱུར། །གལ་ཏེ་རང་གི་སྔར་གྱི་ངོ་བོ་ཡོངས་བཏང་ནས། །གཞན་གྱི་ངོ་བོར་གྱུར་
ན་དེ་ཉིད་ཇི་ལྟར་ཡིན། །གལ་ཏེ་ས་བོན་མྱུ་གུ་འདིར་གཞན་མ་ཡིན་ན། །ས་བོན་བཞིན་
དུ་མྱུ་གུ་གཟུང་དུ་མེད་པའམ། །ཡང་ན་དེ་བཞིན་དེ་ཡང་གཟུང་དུ་ཡོད་པར་འགྱུར།
དེ་ཡི་ཕྱིར་ན་དེ་དག་གཅིག་པར་ཁས་མི་བླང་། ། ༈ གང་ཕྱིར་རྒྱུ་ཞིག་ན་ཡང་འབྲས་བུ་
མཐོང་བའི་ཕྱིར། །དེ་དག་གཅིག་ཅེས་འཇིག་རྟེན་པས་ཀྱང་ཁས་ལེན་མེད། ། ༈ དེ་
ཕྱིར་དངོས་པོ་བདག་ལས་འབྱུང་ཞེས་བཏགས་པ་འདི། །དེ་ཉིད་དང་ནི་འཇིག་རྟེན་དུ་
ཡང་རིགས་མ་ཡིན། །བདག་སྐྱེས་འདོད་ན་བསྐྱེད་པར་བྱ་དང་སྐྱེད་བྱེད་དང། །ལས་
དང་བྱེད་པོ་གཅིག་ཏུ་འགྱུར་ན་དེ་དག་ནི། །གཅིག་ཉིད་མིན་པས་བདག་ལས་སྐྱེ་བ་ཁས་
བླང་བར། །བྱ་མིན་རྒྱ་ཆེར་བཤད་པའི་ཉེས་པར་འགྱུར་ཕྱིར་རོ། ། ༈ གལ་ཏེ་གཞན་
ལ་བརྟེན་ནས་གཞན་ཞིག་འབྱུང་ན་ནི། །མེ་ལྕེ་ལས་ཀྱང་མུན་པ་མཐུག་པོ་འབྱུང་འགྱུར་
ཞིང༌། །ཀུན་ལས་ཐམས་ཅད་སྐྱེ་བར་འགྱུར་ཏེ་གང་གི་ཕྱིར། །སྐྱེད་བྱེད་མིན་པ་ཀུན་
ལའང་གཞན་ཉིད་མཚུངས་ཕྱིར་རོ། །རབ་ཏུ་བྱ་བར་ནུས་པ་དེ་ཕྱིར་འབྲས་བུར་ངེས་
བརྗོད་ཅིང༌། །གང་ཞིག་སྐྱེད་བྱེད་ནུས་པ་དེ་ནི་གཞན་ནའང་རྒྱུ་ཡིན་ལ། །རྒྱུད་གཅིག་
གཏོགས་དང་སྐྱེ་པར་བྱེད་ལས་སྐྱེ་བ་དེ་ཡི་ཕྱིར། །སཱ་ལུའི་མྱུ་གུ་ནས་ལ་སོགས་ལས་དེ་
ལྟར་མིན་ཞེ་ན། །ཇི་ལྟར་ནས་དང་གེ་སར་དང་ནི་ཀེང་ཤུ་ཀ་ལ་སོགས། །ནུས་པ་མེད་
7

དཔལ་ལྡན་ཟླ་བ་གྲགས་པས་མཛད།
དང་རྒྱུད་གཅིག་མིན་དང་འདྲ་བ་མིན་པ་དག སཱ་ལའི་མྱུ་གུ་སྐྱེ་བྱེད་མིན་པར་འདོད་པ་
དེ་བཞིན་དུ། །སཱ་ལའི་ས་བོན་ཉིད་ཀྱང་དེ་བཞིན་ཉིད་དེ་གཞན་ཉིད་ཕྱིར། ། ༈ མྱུ་གུ་
ས་བོན་དུས་མཉམ་ཡོད་པ་མ་ཡིན་ཏེ། །གཞན་ཉིད་མེད་པར་ས་བོན་གཞན་དུ་ག་ལ་
འགྱུར། །དེས་ན་མྱུ་གུ་ས་བོན་ལས་སྐྱེ་འགྲུབ་མིན་པས། །གཞན་ལས་སྐྱེ་ཞེས་བྱ་བའི་
ཕྱོགས་ནི་གཏང་བར་བྱོས། །ཇི་ལྟར་སྲང་གི་མདའ་གཉིས་མཐོ་དང་དམའ་བ་དག དུས་
མཉམ་མ་ཡིན་མིན་པར་མཐོང་བ་དེ་བཞིན་དུ། །བསྐྱེད་བྱ་སྐྱེད་བྱེད་དག་གི་སྐྱེ་འགག་
འགྱུར་ཞེ་ན། །གལ་ཏེ་དུས་གཅིག་ཡིན་ན་འདིར་དུས་གཅིག་མེད་དེ། །སྐྱེ་བཞིན་པ་དེ་
སྐྱེ་ལ་ཕྱོགས་པས་ཡོད་མིན་ཞིང་། །འགག་བཞིན་པ་ནི་ཡོད་ཀྱང་འཇིག་ལ་ཕྱོགས་གྱུར་
པ། །གལ་ཏེ་དུས་གཅིག་ཡིན་ན་འདིར་དུས་གཅིག་མེད་དེ། །སྐྱེ་བཞིན་པ་དེ་སྐྱེ་ལ་
ཕྱོགས་པས་ཡོད་མིན་ཞིང་། །འགག་བཞིན་པ་ནི་ཡོད་ཀྱང་འཇིག་ལ་ཕྱོགས་གྱུར་པ། །
དེ་ཚེ་འདིར་ནི་ཇི་ལྟར་སྲང་དང་མཚུངས་པ་ཡིན། །སྐྱེ་བ་འདི་ནི་བྱེད་པོ་མེད་པར་རིགས་
མ་ཡིན། །མིག་གི་བློ་ལ་རང་གི་སྐྱེ་བྱེད་དུས་གཅིག་པ། །མིག་ལ་སོགས་དང་ལྷན་ཅིག་
འབྱུང་བ་འདུ་ཤེས་ལས། །གཞན་ཉིད་ཡོད་ན་ཡོད་ལ་འབྱུང་བས་དགོས་ཅི་ཡོད། །དེ་
མེད་ཅེ་ན་འདི་ལ་ཉེས་པ་བཤད་ཟིན་ཏོ། ། ༈ སྐྱེད་བྱེད་བསྐྱེད་བྱ་གཞན་སྐྱེད་པ་དེ་རྒྱུ་
ཡིན་ན། །ཡོད་མེད་གཉིས་དང་གཉིས་ཀ་མིན་པ་སྐྱེད་འགྱུར་གྲང་། །ཡོད་ན་ཅི་དགོས་
མེད་ལའང་དེས་ནི་ཅི་ཞིག་བྱ། །གཉིས་ལ་ཅི་བྱ་གཉིས་དང་བྲལ་བ་ལའང་དེས་ཅི་བྱ། །
༈ རང་ལྟ་ལ་གནས་འཇིག་རྟེན་ཚད་མར་འདོད་པས་ན། །འདིར་ནི་རིགས་པ་བརྗོད་པ་
ཉིད་ཀྱིས་ཅི་ཞིག་བྱ། །གཞན་ལས་བྱུང་བའང་འཇིག་རྟེན་པ་ཡིས་རྟོགས་འགྱུར་ཏེ། །
དེས་ན་གཞན་སྐྱེད་ཡོད་འདིར་རིགས་པས་ཅི་ཞིག་བྱ། ། ༈ དངོས་ཀུན་ཡང་དག་འཁྲུལ་
བའི་མཐོང་བ་ཡིས། །དངོས་རྙེད་ངོ་བོ་གཉིས་ནི་འཛིན་པར་འགྱུར། །ཡང་དག་མཐོང་
8

དབུ་མ་འཇུག་པའི་རྩ་བ།
ཡུལ་གང་ཡིན་དེ་ཉིད་དེ། །མཐོང་བ་འཁྲུལ་པའི་ཀུན་རྫོབ་བདེན་པར་གསུངས ༈ མཐོང་
བ་འཁྲུལ་བའང་རྣམས་པ་གཉིས་འདོད་དེ། །དབང་པོ་གསལ་དང་དབང་པོ་སྐྱོན་ལྡན་
ནོ། །སྐྱོན་ལྡན་དབང་ཅན་རྣམས་ཀྱི་ཤེས་པ་ནི། །དབང་པོ་ལེགས་གྱུར་ཤེས་ལྟོས་ལོག་
པར་འདོད། །གནོད་པ་མེད་པའི་དབང་པོ་དྲུག་རྣམས་ཀྱིས། །གཟུང་བ་གང་ཞིག་འཇིག་
རྟེན་གྱིས་རྟོགས་ཏེ། །འཇིག་རྟེན་ཉིད་ལས་བདེན་ཡིན་ལྷག་མ་ནི། །འཇིག་རྟེན་ཉིད་
ལས་ལོག་པར་རྣམ་པར་བཞག ། ༈ མི་ཤེས་གཉིད་ཀྱིས་རབ་བསྐྱོད་མུ་སྟེགས་ཅན།
རྣམས་ཀྱིས་བདག་ཉིད་ཇི་བཞིན་བརྟགས་པ་དང་། །སྒྱུ་མ་སྨིག་རྒྱུ་སོགས་ལ་བརྟགས་པ་
གང་། །དེ་དག་འཇིག་རྟེན་ལས་ཀྱང་ཡོད་མིན་ཉིད། །མིག་ནི་རབ་རིབ་ཅན་གྱིས་མཐོང་
བ་ཡིས། །རབ་རིབ་མེད་ཤེས་ལ་གནོད་མིན་ཇི་ལྟར། །དེ་བཞིན་དྲི་མེད་ཡེ་ཤེས་སྤངས་
པའི་བློས། །དྲི་མེད་བློ་ལ་གནོད་པ་ཡོད་མ་ཡིན། ། ༈ གཏི་མུག་རང་བཞིན་སྒྲིབ་ཕྱིར་
ཀུན་རྫོབ་སྟེ། །དེས་གང་བདེན་པར་མཐོང་པའི་བཅོས་མ་དེ། །ཀུན་རྫོབ་བདེན་ཞེས་
ཐུབ་པ་དེས་གསུངས་ཏེ། །བཅོས་མར་གྱུར་པའི་དངོས་ནི་ཀུན་རྫོབ་ཏུའོ། ། ༈ རབ་
རིབ་མཐུ་ཡིས་སྐྲ་ཤད་ལ་སོགས་པའི། །ངོ་བོ་ལོག་པ་གང་ཞིག་རྣམ་བརྟགས་པ། །དེ་
ཉིད་བདག་ཉིད་གང་དུ་མིག་དག་པས། །མཐོང་སྟེ་དེ་ཉིད་དེ་བཞིན་འདིར་ཤེས་གྱིས། །
གལ་ཏེ་འཇིག་རྟེན་ཚད་མ་ཡིན་ན་ནི། །འཇིག་རྟེན་དེ་ཉིད་མཐོང་བས་འཕགས་གཞན་
གྱིས། །ཅི་དགོས་འཕགས་པའི་ལམ་གྱིས་ཅི་ཞིག་བྱ། །བླུན་པོ་ཚད་མར་རིགས་པ་མ་
ཡིན་ནོ། །རྣམ་ཀུན་འཇིག་རྟེན་ཚད་མིན་དེ་ཡི་ཕྱིར། །དེ་ཉིད་སྐབས་སུ་འཇིག་རྟེན་གནོད་
པ་མེད། །འཇིག་རྟེན་དོན་ནི་འཇིག་རྟེན་གྲགས་ཉིད་ཀྱིས། །གལ་ཏེ་སེལ་ན་འཇིག་གྱིས་
གནོད་འགྱུར། ། ༈ གང་ཕྱིར་འཇིག་རྟེན་ས་བོན་ཙམ་བཏབ་ནས། །བདག་གིས་བུ་འདི་
བསྐྱེད་ཅེས་སྨྲ་བྱེད་ཅིང་། །ཤིང་ཡང་བཙུགས་སོ་སྙམ་དུ་སེམས་དེས་ན། །གཞན་ལས་
9

དཔལ་ལྡན་ཟླ་བ་གྲགས་པས་མཛད།
སྐྱེ་བ་འཇིག་རྟེན་ལས་ཀྱང་མེད། ། ༈ གང་ཕྱིར་མྱུ་གུ་ས་བོན་ལས་གཞན་མིན། །དེ་
ཕྱིར་མྱུག་ཚེ་ས་བོན་ཞིག་པ་མེད། །གང་ཕྱིར་གཅིག་ཉིད་ཡོད་མིན་དེ་ཕྱིར་ཡང་། ་མྱུག་
ཚེ་ས་བོན་ཡོད་ཅེས་བརྗོད་མི་བྱ། །གལ་ཏེ་རང་གི་མཚན་ཉིད་རྟེན་འབྱུང་ན། །དེ་ལ་
སྐུར་པས་དངོས་པོ་འཇིག་པའི་ཕྱིར། །སྟོང་ཉིད་དངོས་པོ་འཇིག་པའི་རྒྱུར་འགྱུར་ན། །
དེ་ནི་རིགས་མིན་དེ་ཕྱིར་དངོས་ཡོད་མིན། །གང་ཕྱིར་དངོས་པོ་འདི་དག་རྣམ་དཔྱད་ན། །
དེ་བཞིན་ཉིད་ཀྱི་དངོས་ལས་ཚུ་རོལ་ཏུ། །གནས་རྙེད་མ་ཡིན་དེ་ཕྱིར་འཇིག་རྟེན་གྱི། །
ཐ་སྙད་བདེན་ལ་རྣམ་པར་དཔྱད་མི་བྱ། །དེ་ཉིད་སྐབས་སུ་རིགས་པ་གང་ཞིག་གིས། །
བདག་དང་གཞན་ལས་སྐྱེས་པའང་རིགས་མིན་པའི། །རིགས་དེས་ཐ་སྙད་དུ་ཡང་རིགས་
མིན་པས། །ཁྱོད་ཀྱི་སྐྱེ་བ་གང་གིས་ཡིན་པར་འགྱུར། ། ༈ དངོས་པོ་སྟོང་པོ་གཟུགས་
བརྙན་ལ་སོགས་པ། །ཚོགས་ལ་ལྟོས་རྣམས་མ་གྲགས་པ་ཡང་མིན། །ཇི་ལྟར་དེར་ནི་
གཟུགས་བརྙན་སོགས་སྟོང་ལས། །ཤེས་པ་དེ་ཡི་རྣམ་པར་སྐྱེ་འགྱུར་བ། །དེ་བཞིན་
དངོས་པོ་ཐམས་ཅད་སྟོང་ན་ཡང༌། །སྟོང་པ་ཉིད་ལས་རབ་ཏུ་སྐྱེ་བར་འགྱུར། །བདེན་
པ་གཉིས་སུའང་རང་བཞིན་མེད་པའི་ཕྱིར། །དེ་དག་རྟག་པ་མ་ཡིན་ཆད་པ་མིན། ། ༈
གང་ཕྱིར་རང་བཞིན་གྱིས་དེ་མི་འགག་པ། །དེ་ཕྱིར་ཀུན་གཞི་མེད་ཀྱང་འདི་ནུས་ཕྱིར། །
ལ་ལར་ལས་འགགས་ཡུན་རིང་ལོན་ལས་ཀྱང་། །འབྲས་བུ་ཡང་དག་འབྱུང་བར་རིགས་
པར་གྱིས། །རྨི་ལམ་དམིགས་པའི་ཡུལ་དག་མཐོང་ནས་ནི། །སད་ཀྱང་བླུན་ལ་ཆགས་
པ་སྐྱེ་འགྱུར་བ། །དེ་བཞིན་འགགས་ཤིང་རང་བཞིན་ཡོད་མིན་པའི། །ལས་ལས་ཀྱང་
ནི་འབྲས་བུ་ཡོད་པ་ཡིན། །ཇི་ལྟར་ཡུལ་ནི་མེད་པ་ཉིད་མཚུངས་ཀྱང་། །རབ་རིབ་ཅན་
གྱིས་སྐྲ་ཤད་རྣམ་པར་ནི། །མཐོང་གི་དངོས་གཞན་རྣམ་པར་མ་ཡིན་ལྟར། །དེ་བཞིན་
སྨིན་ལས་སླར་སྨིན་མིན་ཤེས་གྱིས། །དེ་ཕྱིར་རྣམ་སྨིན་མི་དགེ་ནག་པོའི་ལས། །རྣམ་
10

དབུ་མ་འཇུག་པའི་རྩ་བ།
སྨིན་དགེ་ཉིད་དགེ་ལས་ཡིན་མཐོང་ཞིང་། །དགེ་མི་དགེ་མེད་བློ་མེད་ཐར་འགྱུར་ཏེ། །
ལས་འབྲས་རྣམས་ལ་སེམས་པ་དགག་པར་མཛད། ། ༈ ཀུན་གཞི་ཡོད་ཅིང་གང་ཟག་
ཉིད་ཡོད་ལ། །ཕུང་པོ་འདི་དག་འབའ་ཞིག་ཉིད་ཡོད་ཅེས། །གསུངས་པ་དེ་ནི་དེ་ལྟར་
ཆེས་ཟབ་དོན། །རིག་པར་མི་འགྱུར་གང་ཡིན་དེ་ལའོ། །འཇིག་ཚོགས་ལྟ་དང་བྲལ་
ཡང་སངས་རྒྱས་ཀྱིས། །ཇི་ལྟར་ང་དང་ང་ཡི་ཞེས་བསྟན་ལྟར། །དེ་བཞིན་དངོས་རྣམ་
པ་རང་བཞིན་མེད་མོད་ཀྱི། །ཡོད་ཅེས་དྲང་དོན་ཉིད་དུ་བསྟན་པ་ཡིན། ། ༈ གཟུང་བ་
མེད་པར་འཛིན་པ་ལ་མཐོང་ཞིང་། །སྲིད་གསུམ་རྣམ་ཤེས་ཙམ་དུ་རབ་རྟོགས་པའི། །
ཤེས་རབ་ལ་གནས་བྱང་ཆུབ་སེམས་དཔའ་དེས། །རྣམ་ཤེས་ཙམ་དུ་དེ་ཉིད་རྟོགས་པར་
འགྱུར། །ཇི་ལྟར་རླུང་གིས་བསྐུལ་བའི་རྒྱ་མཚོ་ནི། །ཆེ་ལས་ཆུ་རླབས་འབྱུང་བ་དེ་བཞིན་
དུ། །ཀུན་གྱི་ས་བོན་ཀུན་གཞི་ཞེས་བྱ་ལས། །རང་གི་ནུས་པས་རྣམ་ཤེས་ཙམ་ཞིག་འབྱུང་།།
དེ་ཕྱིར་གཞན་གྱི་དབང་གི་ངོ་བོ་གང་། །དངོས་པོ་བཏགས་པར་ཡོད་པའི་རྒྱུར་འགྱུར་ཞིང་། །
ཕྱི་རོལ་གཟུང་བ་མེད་པར་འབྱུང་འགྱུར་ལ། །ཡོད་དང་སྤྲོས་ཀུན་ཡུལ་མིན་རང་བཞིན་
ཡོད། ། ༈ ཕྱི་རོལ་མེད་སེམས་དཔེར་ནི་གང་དུ་ཡོད། །རྨི་ལམ་ཇི་བཞིན་ཞེ་ན་དེ་བསལ་
བྱ། །གང་ཚེ་ང་ལ་རྨི་ལམ་ན་ཡང་སེམས། །ཡོད་མིན་དེ་ཚེ་ཁྱོད་ཀྱི་དཔེ་ཡོད་མིན། །གལ་
ཏེ་སད་ཚེ་རྨི་ལམ་དྲན་ལས་ཡིད། །ཡོད་ན་ཕྱི་རོལ་ཡུལ་ཡང་དེ་བཞིན་འགྱུར། །ཇི་ན
ལྟར་ཁྱོད་ཀྱིས་ངས་མཐོང་སྙམ་དྲན་པ། །དེ་འདྲ་ཕྱི་རོལ་ལ་ཡང་མཚུངས་པ་ཡིན། །གལ་
ཏེ་གཉིད་ནང་མིག་བློ་མི་སྲིད་པས། །ཡོད་མིན་ཡིད་ཀྱི་ཤེས་པ་ཁོ་ན་ཡོད། །དེ་ཡི་རྣམ་
པ་ཕྱི་རོལ་ཉིད་དུ་ཞེན། །རྨི་ལམ་ཇི་ལྟ་བཞིན་དུ་འདིར་འདོད་ན། །ཇི་ལྟར་ཁྱོད་ཀྱི་ཕྱི་
ཡུལ་རྨི་ལམ་དུ། །མ་སྐྱེས་དེ་བཞིན་ཡིད་ཀྱང་སྐྱེས་མ་ཡིན། །མིག་དང་མིག་གི་ཡུལ་
དང་དེས་བསྐྱེད་སེམས། །གསུམ་པོ་ཐམས་ཅད་ཀྱང་ནི་བརྫུན་པ་ཡིན། །རྣ་སོགས་གསུམ་
11

དཔལ་ལྡན་ཟླ་བ་གྲགས་པས་མཛད།
པོ་ལྷག་མའང་སྐྱེ་བ་མེད། རྨི་ལམ་ཇི་ལྟ་བཞིན་དུ་སད་འདིར་ཡང་། །དངོས་རྣམས་རྫུན་
ཡིན་སེམས་དེ་ཡོད་མ་ཡིན། །སྤྱོད་ཡུལ་མེད་ཅིང་དབང་པོ་རྣམས་ཀྱང་མེད། །འདི་ན་
ཇི་ལྟར་སད་བཞིན་ཇི་སྲིད་དུ། །ལ་སད་དེ་སྲིད་དེ་ལ་གསུམ་པོ་ཡོད། །སད་པར་གྱུར་
ན་གསུམ་ཆར་ཡོད་མིན་ལྟར། །གཏི་མུག་གཉིད་ལས་སད་དེ་དེ་བཞིན་ནོ། ། ༈ དབང་
པོ་རབ་རིབ་བཅས་པའི་བློ་གང་གིས། །རབ་རིབ་མཐུ་ཡིས་སྐྲ་རྣམས་གང་མཐོང་བ། །
དེ་བློ་ལ་ལྟོས་གཉིས་ཆར་བདེན་པ་སྟེ། །དོན་གསལ་མཐོང་ལ་གཉི་གའང་རྫུན་པ་ཡིན། །
གལ་ཏེ་ཤེས་བྱ་མེད་པར་བློ་ཡོད་ན། །སྐྲ་དེའི་ཡུལ་དང་མིག་ནི་རྗེས་འབྲེལ་བའི། །རབ་
རིབ་མེད་ལའང་སྐྲ་ཤད་བློར་འགྱུར་ན། །དེ་ལྟ་མ་ཡིན་དེ་ཕྱིར་དེ་ཡོད་མིན། །གང་ཕྱིར་
མཐོང་བ་དག་ལ་བློ་ནུས་ནི། །སྨིན་མེད་དེ་ཕྱིར་དེ་ལ་བློ་མི་འབྱུང་། །ཤེས་བྱ་ཡོད་དངོས་
བྲལ་བས་མིན་ཞེ་ན། །ནུས་དེ་མེད་པས་འདི་ནི་འགྲུབ་མ་ཡིན། །སྐྱེས་ལ་ནུས་པ་སྲིད་
པ་ཡོད་མ་ཡིན། །མ་སྐྱེས་ངོ་བོ་ཡང་ནུས་ཡོད་མིན། །ཁྱད་པར་མེད་པར་ཁྱད་པར་ཅན་
ཡོད་མིན། ། མོ་གཤམ་བུ་ལའང་དེ་ནི་ཡོད་པར་ཐལ། །གལ་ཏེ་འབྱུང་བར་འགྱུར་བས་
བསྙད་འདོད་ན། །ནུས་པ་མེད་པར་འདི་ཡི་འབྱུང་འགྱུར་མེད། །ཕན་ཚུན་དོན་ལ་བརྟེན་
པའི་འགྲུབ་པ་ནི། །གྲུབ་པ་མིན་ཞེས་དམ་པ་རྣམས་ཀྱིས་གསུངས། །གལ་ཏེ་འགགས་
པའི་ནུས་སྨིན་ལས་འགྱུར་ན། །གཞན་གྱི་ནུས་པ་ལས་གཞན་འབྱུང་བར་འགྱུར། །རྒྱུན་
ཅན་རྣམས་དེར་ཕན་ཚུན་ཐ་དད་ཡོད། །དེ་ཕྱིར་ཀུན་ལས་ཐམས་ཅད་འབྱུང་བར་འགྱུར། །
གལ་ཏེ་འདིར་ནི་རྒྱུན་ཅན་ཐ་དད་ཀྱི། །དེ་དག་ལ་རྒྱུན་ཐ་དད་མེད་དེའི་ཕྱིར། །ཉེས་
མེད་ཅེ་ན་འདི་ནི་བསྒྲུབ་བྱ་ཞིག །ཐ་མི་དད་པའི་རྒྱུན་སྐབས་མེད་ཕྱིར་རོ། །བྱམས་པ་
ཉེར་སྦས་ལ་བརྟེན་ཆོས་རྣམས་ནི། །གཞན་ཉིད་ཕྱིར་ན་རྒྱུད་གཅིག་གཏོགས་མིན་ཏེ། །
གང་དག་རང་མཚན་ཉིད་ཀྱིས་སོ་སོ་བ། །དེ་དག་རྒྱུད་གཅིག་གཏོགས་པ་རིགས་མ་
12

|7 དབུ་མ་འཇུག་པའི་རྩ་བ།
ཡིན། ། ༈ མིག་བློ་སྐྱེ་བ་རང་ནུས་འགའ་ཞིག་ལས། །དེ་མ་ཐག་ཏུ་དེ་ནི་སྐྱེ་འགྱུར་ཞིང་། །
རང་གི་རྣམ་ཤེས་རྟེན་གྱི་ནུས་དེ་ལ། །དབང་པོ་གཟུགས་ཅན་མིག་ཅེས་བྱ་བར་རྟོགས།
འདི་ན་དབང་པོ་ལས་བྱུང་རྣམ་པར་རིག །ཕྱི་གཟུང་མེད་པར་རང་གི་ས་བོན་ལས། །སྔོ་
སོགས་སྣང་ཉིད་འབྱུང་བར་མ་རྟོགས་ནས། །སྐྱེ་བོས་ཕྱི་རོལ་གཟུང་བར་སེམས་ཁས་
ལེན། །རྨི་ལམ་ན་ནི་གཟུགས་དོན་གཞན་མེད་པར། །རང་ནུས་སྨིན་ལས་དེ་ཡི་རྣམ་ཅན་
སེམས། །འབྱུང་བ་ཇི་ལྟར་དེ་བཞིན་སད་ལའང་འདིར། །ཕྱི་རོལ་མེད་པརཡིད་ནི་ཡོད་
ཅེ་ན། །ཇི་ལྟར་མིག་མེད་བར་ནི་རྨི་ལམ་དུ། །སྔོ་སོགས་སྣང་བའི་ཡིད་སེམས་འབྱུང་
དེ་ལྟར། །མིག་དབང་མེད་པར་རང་གི་ས་བོན་ནི། །སྨིན་ལས་ལོང་བ་ལ་འདིར་ཅིས་
མི་སྐྱེ། །གལ་ཏེ་ཁྱོད་ལྟར་རྨི་ལམ་དྲུག་པ་ཡི། །ནུས་པ་སྨིན་ཡོད་སད་ལ་མེད་འགྱུར་ན།།
དྲུག་པའི་ནུས་སྨིན་ཇི་ལྟར་འདིར་མེད་པ། །དེ་ལྟར་རྨི་ཚེ་མེད་ཅེས་ཅིས་མི་རིགས། །ཇི་
ལྟར་མིག་མེད་འདི་ཡི་རྒྱུ་མིན་ལྟར། །རྨི་ལམ་དུ་ཡང་གཉིད་ནི་རྒྱུ་མ་ཡིན། །དེ་ཕྱིར་རྨི་
ལམ་དུ་ཡང་དེ་དངོས་མིག །བརྫུན་པའི་ཡུལ་ཅན་རྟོགས་པའི་རྒྱུར་ཁས་བླང་། །འདི་
ཡིས་ལན་ནི་གང་དང་གང་བཏབ་པ། །དེ་དང་དེ་ནི་དམ་བཅའ་མཚུངས་མཐོང་བས། །
རྩོད་འདི་སེལ་བྱེད་སངས་རྒྱས་རྣམས་ཀྱིས་ནི། །འགར་ཡང་དངོས་པོ་ཡོད་ཅེས་མ་བསྟན་
ཏོ། །རྣལ་འབྱོར་པ་ཡིས་བླ་མའི་མན་ངག་ལས། །ཀེང་རུས་ཀྱིས་གང་ས་གཞི་མཐོང་
བ་གང་། །དེ་ཡང་གསུམ་ཆར་སྐྱེ་བ་མེད་པར་མཐོང་། །ལོག་པ་ཡིད་ལ་བྱེད་པར་བསྟན་
ཕྱིར་རོ། །ཁྱོད་ཀྱི་དབང་བློའི་ཡུལ་རྣམས་ཇི་ལྟ་བར། །དེ་ལྟར་མི་སྡུག་ཡིད་ཀྱི་ཡང་
འགྱུར་ན། །དེ་བཞིན་ཡུལ་དེར་བློ་གཏད་ཅིག་ཤོས་ཀྱིས། །རྟོགས་འགྱུར་དེ་ནི་བརྫུན་
པར་ཡང་མི་འགྱུར། །རབ་རིབ་དང་ལྡན་དབང་པོ་ཅན་མཚུངས་པ། །ཆུ་འབབ་ཀླུང་ལ་
ཡི་དྭགས་རྣག་བློ་ཡང༌། །མདོར་ན་ཇི་ལྟར་ཤེས་བྱ་མེད་དེ་བཞིན། །བློ་ཡང་མེད་ཅེས་
13

དཔལ་ལྡན་ཟླ་བ་གྲགས་པས་མཛད།
དོན་འདི་ཤེས་པར་གྱིས། ། ༈ གལ་ཏེ་གཟུང་མེད་འཛིན་པ་ཉིད་བྲལ་ཞིང༌། །གཉིས་
ཀྱིས་སྟོང་པའི་གཞན་དབང་དངོས་ཡོད་ན། །འདི་ཡི་ཡོད་ཉིད་གང་གིས་ཤེས་པར་འགྱུར།།
མ་བཟུང་བར་ཡང་ཡོད་ཅེས་བྱར་མི་རུང༌། །དེ་ཉིད་ཀྱིས་དེ་མྱོང་བས་འགྲུབ་མ་ཡིན། །
གལ་ཏེ་ཕྱི་དུས་དྲན་ལས་འགྲུབ་ཅེ་ན། །མ་གྲུབ་བསྒྲུབ་པར་བྱ་ཕྱིར་བརྗོད་པ་ཡི། །མ་
གྲུབ་འདི་ནི་སྒྲུབ་པར་བྱེད་པ་མིན། །རང་རིག་པ་ནི་གྲུབ་ལ་རག་མོད་ཀྱི། །དེ་ལྟའང་
དྲན་པས་དྲན་པ་རིགས་མིན་ཏེ། །གཞན་ཕྱིར་མ་ཤེས་རྒྱུད་ལ་སྐྱེས་པ་བཞིན། །གཏན་
ཚིགས་འདིས་ནི་ཁྱད་པར་དག་ཀྱང་འཇོམས། །གང་ཕྱིར་གང་གིས་ཡུལ་མྱོང་གྱུར་དེ་
ལས། །བདག་ལ་དྲན་པ་གཞན་ཡོད་མ་ཡིན་པ། །དེ་ཕྱིར་བདག་གིས་མཐོང་སྙམ་དྲན་
འགྱུར་ཏེ། །འདི་ཡང་འཇིག་རྟེན་ཐ་སྙད་ཚུལ་ལུགས་ཡིན། །དེ་ཕྱིར་རང་རིག་ཡོད་པ་
མ་ཡིན་ན། །ཁྱོད་ཀྱིས་གཞན་དབང་གང་གིས་འཛིན་པར་འགྱུར། །བྱེད་པོ་ལས་དང་
བྱ་བ་གཅིག་མིན་པས། །དེ་ཉིད་ཀྱིས་དེ་འཛིན་པར་རིགས་མ་ཡིན། །གལ་ཏེ་སྐྱེ་བ་མེད་
ཅིང་མ་ཤེས་པའི། །བདག་ཅན་གཞན་དབང་ངོ་བོའི་དངོས་ཡོད་ན། །གང་གིས་ན་འདི་
ཡོད་པར་མི་འདོད་པ། །ཁྱོད་ལ་མོ་གཤམ་བུས་གནོད་ཅི་ཞིག་བསྐྱལ། ། ༈ གང་ཚེ་
གཞན་དབང་ཅུང་ཟད་ཡོད་མིན་ན། །ཀུན་རྫོབ་བདེན་པའི་རྒྱུར་ནི་གང་ཞིག་འགྱུར། །
གཞན་གྱི་དབང་གི་རྫས་ལ་ཆགས་པ་ཡིས། །འཇིག་རྟེན་གྲགས་པའི་རྣམ་བཞག་ཀུན་
ཀྱང་བརླག །སློབ་དཔོན་ཀླུ་སྒྲུབ་ཞབས་ཀྱི་ལམ་ལས་ནི། །ཕྱི་རོལ་གྱུར་ལ་ཞི་བའི་ཐབས་
མེད་དོ། །དེ་དག་ཀུན་རྫོབ་དེ་ཉིད་བདེན་ལས་ཉམས། །དེ་ལས་ཉམས་པས་ཐར་པ་
འགྲུབ་ཡོད་མིན། །ཐ་སྙད་བདེན་པ་ཐབས་སུ་གྱུར་པ་དང་། །དོན་དམ་བདེན་པ་ཐབས་
བྱུང་གྱུར་པ་སྟེ། །དེ་གཉིས་རྣམ་དབྱེ་གང་གིས་མི་ཤེས་པ། །དེ་ནི་རྣམ་རྟོག་ལོག་པས་
ལམ་ངན་ཞུགས། །ཇི་ལྟར་ཁྱོད་ཀྱིས་གཞན་དབང་དངོས་འདོད་ལྟར། །ཀུན་རྫོབ་ཀྱང་
14

དབུ་མ་འཇུག་པའི་རྩ་བ།
ནི་བདག་གིས་ཁས་མ་བླངས། །འབྲས་ཕྱིར་འདི་དག་མེད་ཀྱང་ཡོད་དོ་ཞེས། །འཇིག་
རྟེན་ངོར་བྱས་བདག་ནི་སྨྲ་བར་བྱེད། །ཇི་ལྟར་ཕུང་པོ་སྤངས་ནས་ཞིར་ཞུགས་པའི། །
དགྲ་བཅོམ་རྣམས་ལ་ཡོད་པ་མིན་དེ་ལྟར། །འཇིག་རྟེན་ལ་ཡང་མེད་ན་དེ་བཞིན་འདི། །
འཇིག་རྟེན་ལས་ཀྱང་ཡོད་ཅེས་བདག་མི་སྨྲ། །གལ་ཏེ་ཁྱོད་ལ་འཇིག་རྟེན་མི་གནོད་ན། །
འཇིག་རྟེན་ཉིད་ལྟོས་འདི་ནི་དགག་པར་གྱིས། །ཁྱོད་དང་འཇིག་རྟེན་འདིར་རྩོད་གྱིས་
ཤིག་དང༌། །ཕྱི་ནས་སྟོབས་ལྡན་བདག་གིས་བརྟེན་པར་བྱ། །མངོན་གྱུར་མངོན་ཕྱོགས་
བྱང་ཆུབ་སེམས་དཔའ་ཡིས། །སྲིད་གསུམ་རྣམ་ཤེས་ཙམ་དུ་གང་རྟོགས་པ། །རྟག་བདག་
བྱེད་པོ་བཀག་པ་རྟོགས་ཕྱིར་དེས། །བྱེད་པ་པོ་ནི་སེམས་ཙམ་ཡིན་པར་རྟོགས། ། ༈ དེ་
ཕྱིར་བློ་ལྡན་བློ་ནི་འཕེལ་བའི་ཕྱིར། །ལང་ཀར་གཤེགས་མདོ་དེ་ལས་ཀུན་མཁྱེན་གྱིས། །
མུ་སྟེགས་རི་བོ་སྤོ་མཐོན་འཇོམས་བྱེད་དག །རྡོ་རྗེ་འདི་ནི་དགོངས་པ་བཅད་ཕྱིར་
གསུངས། ། ༈ ཇི་ལྟར་རང་གི་བསྟན་བཅོས་དེ་དེ་ལས། །མུ་སྟེགས་རྣམས་ཀྱིས་གང་
ཟག་སོགས་དེ་དག །སྨྲས་པ་དེ་དག་བྱེད་པོར་མ་གཟིགས་ནས། །རྒྱལ་བས་སེམས་
ཙམ་འཇིག་རྟེན་བྱེད་པོར་གསུངས། །ཇི་ལྟར་དེ་ཉིད་རྟོགས་ལ་སངས་རྒྱས་བསྙད། །
དེ་བཞིན་སེམས་ཙམ་གཙོར་གྱུར་འཇིག་རྟེན་ལ། །མདོ་ལས་སེམས་ཙམ་ཞེས་གསུངས་
གཟུགས་ནི་འདིར། །འགོག་པ་དེ་ལྟར་མདོ་ཡི་དོན་མ་ཡིན། །གལ་ཏེ་འདི་དག་སེམས་
ཙམ་ཞེས་མཁྱེན་ནས། །དེ་ལས་གཟུགས་ཉིད་དགག་པར་མཛད་ན་ནི། །སླར་ཡང་དེ་
ལས་བདག་ཉིད་ཆེན་པོས་སེམས། །མ་རིག་ལས་ལས་སྐྱེས་པས་ཅི་ཕྱིར་གསུངས། །
སེམས་ཉིད་ཀྱིས་ནི་སེམས་ཅན་འཇིག་རྟེན་དང་། །སྣོད་ཀྱི་འཇིག་རྟེན་ཤིན་ཏུ་སྣ་ཚོགས་
འགོད། །འགྲོ་བ་མ་ལུས་ལས་ལས་སྐྱེ་བར་གསུངས། །སེམས་སྤངས་ནས་ནི་ལས་ཀྱང་
ཡོད་མ་ཡིན། །འདི་ལྟར་གཟུགས་ཡོད་མོད་ཀྱི་དེ་ལ་ནི། །སེམས་བཞིན་བྱེད་པ་པོ་ཉིད་
15

དཔལ་ལྡན་ཟླ་བ་གྲགས་པས་མཛད།
ཡོད་མ་ཡིན། །དེས་ན་སེམས་ལས་གཞན་པའི་བྱེད་པ་པོ། །བཟློག་གི་གཟུགས་ནི་བཀག་
པ་མ་ཡིན་ནོ། ། ༈ འཇིག་རྟེན་པ་ཡི་དེ་ཉིད་ལ་གནས་ལ། །ཕུང་པོ་འཇིག་རྟེན་གྲགས་
ཏེ་ལྔ་ཆར་ཡོད། །དེ་ཉིད་ཡེ་ཤེས་འཆར་བར་འདོད་པ་ན། །རྣལ་འབྱོར་པ་ལ་དེ་ལྔ་འབྱུང་
མི་འགྱུར། །གཟུགས་མེད་ན་ནི་སེམས་ཡོད་མ་འཛིན་ཅིག །སེམས་ཡོད་ཉིད་ནའང་
གཟུགས་མེད་མ་འཛིན་ཅིག །དེ་དག་ཤེས་རབ་ཚུལ་མདོར་སངས་རྒྱས་ཀྱིས། །མཚུངས་
པར་སྤངས་ཤིང་མངོན་པའི་ཆོས་ལས་གསུངས། །བདེན་གཉིས་རིམ་པ་འདི་དག་བཤིག་
ནས་ཀྱང༌། །ཁྱོད་ཀྱི་རྫ་ས་ནི་བཀག་པས་འགྲུབ་མི་འགྱུར། །དེ་ཕྱིར་དེ་ལྟའི་རིམ་པས་
དངོས་གདོད་ནས། །དེ་ཉིད་མ་སྐྱེས་འཇིག་རྟེན་སྐྱེས་རིག་བྱ། །མདོ་སྡེ་གང་ལས་ཕྱི་
རོལ་དོན་ཡོད་མིན། །སེམས་ཉིད་སྣ་ཚོགས་སྣང་ངོ་ཞེས་གསུངས་པ། །གཟུགས་ལ་
ལྷག་པར་ཆགས་གང་དེ་དག་ལ། །གཟུགས་བཟློག་པ་སྟེ་དེ་ཡང་དྲང་དོན་ཉིད། ། ༈
འདི་ནི་སྟོན་པས་དྲང་དོན་ཉིད་གསུངས་ཤིང་། །འདི་ནི་དྲང་དོན་ཉིད་དུ་རིགས་པས་
འཐད། །རྣམ་པ་དེ་ལྟའི་མདོ་སྡེ་གཞན་ཡང་ནི། །དྲང་དོན་ཉིད་དུ་ལུང་འདིས་གསལ་
བར་བྱེད། ། ༈ ཤེས་བྱ་མེད་ན་ཤེས་པ་བསལ་བ་ནི། །བདེ་བླག་རྙེད་ཅེས་སངས་རྒྱས་
རྣམས་ཀྱིས་གསུངས། །ཤེས་བྱ་མེད་ན་ཤེས་པ་བཀག་འགྲུབ་པས། །དང་པོར་ཤེས་བྱ་
དགག་པར་མཛད་པ་ཡིན། ། ༈ དེ་ལྟར་ལུང་གི་ལོ་རྒྱུས་ཤེས་བྱས་ཏེ། །མདོ་གང་དེ་
ཉིད་མ་ཡིན་བཤད་དོན་ཅན། །དྲང་དོན་གསུངས་པའང་རྟོགས་ནས་དྲང་བྱ་ཞིང་། །སྟོང་
ཉིད་དོན་ཅན་ངེས་དོན་ཡང་ཤེས་གྱིས། ། ༈ གཉིས་ལས་སྐྱེ་བའང་རིགས་པ་མ་ཡིན་
གང་གི་ཕྱིར། །བཤད་ཟིན་ཉེས་པ་ཐོག་ཏུ་འབབ་པ་ཉིད་ཕྱིར་རོ། །འདི་ནི་འཇིག་རྟེན་
དེ་ཉིད་དུའང་འཐད་མིན་ཏེ། །གང་ཕྱིར་རེ་རེ་ལས་སྐྱེས་འགྲུབ་པ་མེད་ཕྱིར་རོ། ། ༈
གལ་ཏེ་རྒྱུ་མེད་ཁོ་ནར་སྐྱེ་བར་འགྱུར་ན་ནི། །དེ་ཚེ་ཀུན་ལས་ཐམས་ཅད་རྟག་ཏུ་སྐྱེ་འགྱུར་
16

དབུ་མ་འཇུག་པའི་རྩ་བ།
ཞིང༌། །འཇིག་རྟེན་བ་དག་འབྲས་བུ་འགྲུབ་ཕྱིར་ས་བོན་སོགས། །བརྒྱ་ཕྲག་སྒོ་ནས་
སྡུད་བྱེད་པར་ཡང་མི་འགྱུར་རོ། །གལ་ཏེ་འགྲོ་བ་རྒྱུ་ཡིས་སྟོང་ན་ནམ་མཁའ་ཡི། །ཨུཏྤལ་
དྲི་མདོག་ཇི་བཞིན་གཟུང་དུ་མེད་འགྱུར་ན། །ཤིན་ཏུ་བཀྲ་བའི་འཇིག་རྟེན་འཛིན་པའང་
ཡིན་དེའི་ཕྱིར། །རང་གི་བློ་བཞིན་འཇིག་རྟེན་རྒྱུ་ལས་བྱུང་ཤེས་གྱིས། ། ༈ འབྱུང་བ་
དེ་དག་བདག་ཉིད་གང་ཞིག་ཁྱོད་ཀྱིབློའི། །ཡུལ་དུ་འགྱུར་བ་དེ་ཡི་བདག་ཅན་མ་ཡིན་
ན། །གང་ལ་ཡིད་ཀྱི་མུན་མཐུག་དེ་ཉིད་དུ་ཡོད་པ། །དེས་ནི་ཇི་ལྟར་འཇིག་རྟེན་ཕ་རོལ་
རྟོགས་པར་འགྱུར། །འཇིག་རྟེན་ཕ་རོལ་འགོག་པའི་དུས་སུ་བདག་ཉིད་ནི། །ཤེས་བྱའི་
རང་བཞིན་ལོག་པར་ལྟ་བ་རྟོགས་བྱ་སྟེ། །དེ་ཡི་ལྟ་བའི་རྣམ་པའི་རྟེན་མཚུངས་ལུས་ལྡན་
ཕྱིར། །གང་ཚེ་འབྱུང་བའི་ཡོད་ཉིད་ཁས་ལེན་དེ་ཚེ་བཞིན། །འབྱུང་བ་དེ་དག་ཇི་ལྟར་
མེད་པ་བཤད་ཟིན་ཏེ། །གང་གི་ཕྱིར་ན་གང་དུ་རང་གཞན་གཉི་ག་དང་། །རྒྱུ་མེད་སྐྱེ་
བ་ཐུན་མོང་དུ་ནི་བཀག་ཟིན་ཕྱིར། །མ་བཤད་འབྱུང་བ་ལྟ་ཞིག་ཡོད་པ་མ་ཡིན་ནོ། ། ༈
གང་གི་ཕྱིར་ན་བདག་གཞན་གཉི་ག་ལས་སྐྱེ་དང་། །རྒྱུ་ལ་མ་ལྟོས་མེད་པས་དངོས་རྣམས་
རང་བཞིན་བྲལ། ། ༈ གཏི་མུག་སྟུག་པོ་སྤྲིན་ཚོགས་ལྟ་བུས་འཇིག་རྟེན་དག །བསྒྲིབས་
པ་དེས་ན་ཡུལ་རྣམས་ལོག་པར་སྣང་བར་འགྱུར། །རབ་རིབ་མཐུ་ཡིས་འགའ་ཞིག་སྐྲ་
ཤད་ཟླ་གཉིས་དང་། །རྨ་བྱའི་མདོངས་དང་སྦྲང་མ་ལ་སོགས་འཛིན་བྱེད་པ། །དེ་བཞིན་
དུ་ནི་གཏི་མུག་དབང་གིས་མི་མཁས་པས། །བློ་ཡིས་འདུས་བྱས་སྣ་ཚོགས་ཉིད་ནི་རྟོགས་
པར་འགྱུར། །ལས་ནི་གཏི་མུག་བརྟེན་འབྱུང་གཏི་མུག་མེད་པར་དེ། །མི་འབྱུང་ཞེས་
བྱར་མི་མཁས་ཁོ་ནས་རྟོགས་ཉིད་ལ། །བློ་བཟང་ཉི་མས་མུན་པ་སྟུག་པོ་རྣམ་བསལ་
བའི། །མཁས་པ་དག་ནི་སྟོང་ཉིད་རྟོགས་ནས་གྲོལ་བར་འགྱུར། ། ༈ གལ་ཏེ་དངོས་
རྣམས་དེ་ཉིད་དུ་མེད་ན། །ཐ་སྙད་དུ་ཡང་མོ་གཤམ་བུ་ཇི་བཞིན། །དེ་དག་མེད་པ་ཉིད་
17

དཔལ་ལྡན་ཟླ་བ་གྲགས་པས་མཛད།
དུ་འགྱུར་དེའི་ཕྱིར། །དེ་དག་རང་བཞིན་གྱིས་ནི་ཡོད་ཅེ་ན། །གང་དག་རབ་རིབ་ཅན་
སོགས་ཡུལ་གྱུར་པ། །སྐྲ་ཤད་ལ་སོགས་དེ་དག་མ་སྐྱེས་པས། །རེ་ཞིག་དེ་དག་ཉིད་ལ་
བརྩད་བྱ་སྟེ། །ཕྱི་ནས་མི་རིག་རབ་རིབ་རྗེས་འབྲེལ་ལའོ། །གལ་ཏེ་རྨི་ལམ་དྲི་ཟའི་གྲོང་
ཁྱེར་བཅས། །སྨིག་རྒྱུའི་ཆུ་དང་མིག་འཕྲུལ་གཟུགས་བརྙན་སོགས། །སྐྱེ་མེད་མཐོང་
ན་ཡོད་ཉིད་མིན་མཚུངས་ཀྱང༌། །ཁྱོད་ལ་ཇི་ལྟར་དེར་འགྱུར་དེ་མི་རིགས། །དེ་ཉིད་དུ་
འདི་ཇི་ལྟར་སྐྱེ་མེད་ཀྱང་། ། མོ་གཤམ་བུ་ལྟར་གང་ཕྱིར་འཇིག་རྟེན་གྱི། །མཐོང་བའི་
ཡུལ་དུ་མི་འགྱུར་མ་ཡིན་པ། །དེ་ཡི་ཕྱིར་ན་སྨྲ་འདི་མ་ངེས་པའོ། །མོ་གཤམ་བུ་ལ་རང་
བཞིན་སྐྱེ་བ་ནི། །དེ་ཉིད་དུ་མེད་འཇིག་རྟེན་དུ་ཡང་མེད། །དེ་བཞིན་དངོས་ཀུན་རང་
བཞིན་གྱིས་སྐྱེ་བ། །དེ་ཉིད་དུ་མེད་འཇིག་རྟེན་དུ་ཡང་མེད། །དེ་ཕྱིར་འདི་ལྟར་སྟོན་པས་
ཆོས་རྣམས་ཀུན། །གདོད་ནས་ཞི་ཞིང་སྐྱེ་བྲལ་རང་བཞིན་གྱིས། །ཡོངས་སུ་མྱ་ངན་འདས་
པར་གསུངས་གྱུར་པ། །དེ་ཕྱིར་རྟག་ཏུ་སྐྱེ་བ་ཡོད་མ་ཡིན། །ཇི་ལྟར་བུམ་སོགས་འདི་དག་
དེ་ཉིད་དུ། །མེད་ཅིང་འཇིག་རྟེན་རབ་ཏུ་གྲགས་པར་ཡོད། །དེ་བཞིན་དངོས་པོ་ཐམས་
ཅད་འགྱུར་བས་ན།།མོ་གཤམ་བུ་དང་མཚུངས་པར་ཐལ་མི་འགྱུར། ། ༈ གང་ཕྱིར་རྒྱུ་
མེད་པ་དང་དབང་ཕྱུག་གི །རྒྱུ་ལ་སོགས་དང་བདག་གཞན་གཉི་ག་ལས། །དངོས་རྣམས་
སྐྱེ་བར་འགྱུར་བ་མ་ཡིན་པ། །དེ་ཕྱིར་བརྟེན་ནས་རབ་ཏུ་སྐྱེ་བར་འགྱུར། ། ༈ གང་ཕྱིར་
དངོས་པོ་བརྟེན་ནས་རབ་འབྱུང་བས། །རྟོག་པ་འདི་དག་བརྟག་པར་མི་ནུས་པ། །དེ་
ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲ་བ་མཐའ་དག་གཅོད་པར་བྱེད། །རྟོག་
རྣམས་དངོས་པོ་ཡོད་ན་འགྱུར་བ་སྟེ། །དངོས་པོ་ཇི་ལྟར་མེད་པར་ཡོངས་དཔྱད་ཟིན། །
དངོས་པོ་མེད་པར་འདི་རྣམས་མི་འབྱུང་དཔེར། །བུད་ཤིང་མེད་པར་མེ་ཡོད་མིན་དེ་བཞིན།
སོ་སོ་སྐྱེ་བོ་རྣམས་ནི་རྟོག་པས་བཅིངས། །མི་རྟོག་རྣལ་འབྱོར་པ་ནི་གྲོལ་འགྱུར་བས། །
18

། དབུ་མ་འཇུག་པའི་རྩ་བ། ཌ
རྟོག་རྣམས་ལོག་པར་འགྱུར་བ་གང་ཡིན་དེ། །རྣམ་པར་དཔྱོད་པའི་འབྲས་བུར་མཁས་
རྣམས་གསུངས། །བསྟན་བཅོས་ལས་དཔྱད་རྩོད་ལ་ཆགས་པའི་ཕྱིར། །མ་མཛད་རྣམ་
གྲོལ་ཕྱིར་ནི་དེ་ཉིད་བསྟན། །གལ་ཏེ་དེ་ཉིད་རྣམ་པར་བཤད་པ་ན། །གཞན་གཞུང་འཇིག་
པར་འགྱུར་ན་ཉེས་པ་མེད། །རང་གི་ལྟ་བ་ཆགས་དང་དེ་བཞིན་དུ། །གཞན་གྱི་ལྟ་ལ་
འཁྲུག་གང་རྟོག་པ་ཉིད། །དེ་ཕྱིར་འདོད་ཆགས་ཁོང་ཁྲོ་རྣམ་བསལ་ཏེ། །རྣམ་པར་དཔྱོད་
ན་མྱུར་དུ་གྲོལ་བར་འགྱུར། ། ༈ ཉོན་མོངས་སྐྱོན་རྣམས་མ་ལུས་འཇིག་ཚོགས་ལ། །
ལྟ་བས་བྱུང་བར་བློ་ཡིས་མཐོང་གྱུར་ཅིང༌། །བདག་ནི་འདི་ཡི་ཡུལ་དུ་རྟོགས་བྱས་ནས།
རྣལ་འབྱོར་པ་ཡིས་བདག་ནི་འགོག་པར་བྱེད། ། ༈ ཟ་བོ་རྟག་དངོས་བྱེད་པོ་མིན་པའི་
བདག །ཡོན་ཏན་བྱ་མེད་མུ་སྟེགས་རྣམས་ཀྱིས་བརྟགས། །དེའི་དབྱེ་ཅུང་ཟད་ཅུང་ཟད་
ལ་བརྟེན་ནས། །མུ་སྟེགས་ཅན་རྣམས་ལུགས་ནི་ཐ་དད་འགྱུར། །མོ་གཤམ་བུ་ལྟར་སྐྱེ་
བ་དང་བྲལ་ཕྱིར། །དེ་ལྟར་གྱུར་པའི་བདག་ནི་ཡོད་མིན་ཞིང་། །འདི་ནི་ངར་འཛིན་རྟེན་
དུ་མི་རིགས་ལ། །འདི་ནི་ཀུན་རྫོབ་ཏུ་ཡང་ཡོད་མི་འདོད། ། ༈ གང་ཕྱིར་བསྟན་བཅོས་
བསྟན་བཅོས་ལས་དེའི་ཁྱད། །མུ་སྟེགས་རྣམས་ཀྱིས་གང་བསྟན་དེ་ཀུན་ལ། །རང་གྲགས་
མ་སྐྱེས་གཏན་ཚིགས་ཀྱིས་གནོད་པ། །དེ་ཕྱིར་དེ་ཁྱད་ཀུན་ཀྱང་ཡོད་མ་ཡིན། །དེ་ཕྱིར་
ཕུང་པོ་ལས་གཞན་བདག་མེད་དེ། །ཕུང་པོ་མ་གཏོགས་དེ་འཛིན་མ་གྲུབ་ཕྱིར། །འཇིག་
རྟེན་ངར་འཛིན་བློ་ཡི་རྟེན་དུ་ཡང་། །མི་འདོད་དེ་མི་ཤེས་པའང་བདག་ལྟའི་ཕྱིར། །གང་
དག་དུད་འགྲོར་བསྐལ་མང་བསྐྱལ་གྱུར་པ། །དེས་ཀྱང་མ་སྐྱེས་བདག་འདི་མ་མཐོང་
ལ། །ངར་འཛིན་དེ་དག་ལ་ཡང་འཇུག་མཐོང་སྟེ། །དེས་ན་ཕུང་པོ་ལས་གཞན་བདག་
འགའང་མེད། ། ༈ ཕུང་པོ་ལས་གཞན་བདག་གྲུབ་མེད་པའི་ཕྱིར། །བདག་ལྟའི་དམིགས་
པ་ཕུང་པོ་ཁོ་ནའོ། །ཁ་ཅིག་བདག་ལྟའི་རྟེན་དུ་ཕུང་པོ་ནི། །ལྔ་ཆར་ཡང་འདོད་ཁ་ཅིག་
19

དཔལ་ལྡན་ཟླ་བ་གྲགས་པས་མཛད།
སེམས་གཅིག་འདོད། ། ༈ གལ་ཏེ་ཕུང་པོ་བདག་ན་དེ་ཕྱིར་དེ། །མང་བས་བདག་དེ་
དག་ཀྱང་མང་པོར་འགྱུར། །བདག་ནི་རྫས་སུ་འགྱུར་ཞིང་དེ་ལྟ་བ། །རྫས་ལ་འཇུག་
པས་ཕྱིན་ཅི་ལོག་མི་འགྱུར། །མྱ་ངན་འདས་ཚེ་ངེས་པར་བདག་ཆད་འགྱུར། །མྱ་ངན་
འདས་སྔོན་སྐད་ཅིག་དག་ལ་ནི། །སྐྱེ་འཇིག་བྱེད་པོ་མེད་པས་དེ་འབྲས་མེད། །གཞན་
གྱིས་བསགས་པ་གཞན་གྱིས་ཟ་བར་འགྱུར། །རྒྱུད་གཅིག་ཡིན་པས་སྐྱོན་དེ་མེད་ཅེ་ན། །
རྒྱུད་གཅིག་ཉིད་ལ་ཉེས་པ་བཤད་ཟིན་ཏོ། །དེ་ཕྱིར་ཕུང་པོ་དང་སེམས་བདག་མི་རིགས། །
འཇིག་རྟེན་མཐའ་དང་ལྡན་སོགས་མེད་ཕྱིར་རོ། །ཁྱོད་ཀྱི་རྣལ་འབྱོར་བདག་མེད་མཐོང་
བ་ལ། །དེ་ཚེ་ངེས་པར་དངོས་རྣམས་མེད་པར་འགྱུར། །རྟག་བདག་སྤོང་ན་དེ་ཚེ་དེ་ཡི
ཕྱིར། །ཁྱོད་ཀྱི་སེམས་སམ་ཕུང་པོ་བདག་མི་འགྱུར། །ཁྱོད་ཀྱིས་རྣལ་འབྱོར་བདག་མེད་
མཐོང་བ་ཡིས། །གཟུགས་སོགས་དེ་ཉིད་རྟོགས་པར་མི་འགྱུར་ཞིང༌། །གཟུགས་ལ་
དམིགས་ནས་འཇུག་ཕྱིར་འདོད་ཆགས་སོགས། །སྐྱེ་འགྱུར་དེ་ཡི་ངོ་བོ་རྟོགས་མེད་ཕྱིར། །
༈ གང་ཕྱིར་སྟོན་པས་ཕུང་པོ་བདག་གོ་ཞེས། །གསུངས་པ་དེ་ཕྱིར་ཕུང་པོ་བདག་འདོད་
ན། །དེ་ནི་ཕུང་ལས་གཞན་བདག་འགོག་པ་སྟེ། །གཟུགས་བདག་མིན་སོགས་མདོ་
གཞན་གསུངས་ཕྱིར་རོ། །གང་ཕྱིར་གཟུགས་ཚོར་བདག་མིན་འདུ་ཤེས་ཀྱང་། །མ་ཡིན་
འདུ་བྱེད་རྣམས་མིན་རྣམ་ཤེས་ཀྱང་། །མིན་པར་མདོ་གཞན་ལས་གསུངས་དེ་ཡི་ཕྱིར། །
མདོར་བསྟན་ཕུང་པོ་བདག་ཅེས་བཞེད་མ་ཡིན། །ཕུང་པོ་བདག་ཅེས་བརྗོད་ཚེ་ཕུང་
རྣམས་གྱི། །ཚོགས་པ་ཡིན་གྱི་ཕུང་པོའི་ངོ་བོ་མིན། །མགོན་མིན་འདུལ་བའམ་དབང་
པོ་ཉིད་ཀྱང་མིན། །དེ་མེད་ཕྱིར་དེ་ཚོགས་པ་མ་ཡིན་ནོ། །དེ་ཚེ་དེ་ཡི་ཡན་ལག་ཚོགས་
གནས་རྣམས། །ཤིང་རྟ་ཉིད་འགྱུར་ཤིང་རྟ་དང་བདག་མཚུངས། །མདོ་ལས་ཕུང་པོ་བརྟེན་
ནས་ཡིན་གསུངས་པ། །དེ་ཕྱིར་ཕུང་པོ་འདུས་ཙམ་བདག་མ་ཡིན། །དབྱིབས་སོ་ཞེ་ན་
20

དབུ་མ་འཇུག་པའི་རྩ་བ།
གཟུགས་ཅན་ལ་ཡོད་པས། །དེ་དག་ཉིད་ལ་བདག་ཅེས་ཁྱོད་འདོད་ཀྱི། །སེམས་ལ་
སོགས་པ་འདུས་པའི་ངོ་བོ་ནི། །བདག་མིན་འགྱུར་ཏེ་དེ་ལ་དབྱིབས་མེད་ཕྱིར། །ཉེ་བར་
ལེན་པོ་བླང་བྱ་དངོས་གཅིག་ཏུ། །མི་རིགས་ལས་དང་བྱེད་པོ་གཅིག་འགྱུར་ཕྱིར། །བྱེད་
པོ་མེད་ལ་ལས་ནི་ཡོད་ཅེ་ན། །མ་ཡིན་བྱེད་པོ་མེད་ལས་མིན་ཕྱིར་རོ། །གང་ཕྱིར་ཐུབ་
པས་བདག་དེས་ས་ཆུ་མེ། །རླུང་དང་རྣམ་ཤེས་ནམ་མཁའ་ཞེས་བྱ་བ། །ཁམས་དྲུག་དང་
ནི་མིག་སོགས་རེག་པ་ཡི། །རྟེན་དྲུག་དག་ལ་བརྟེན་ནས་ཉེར་བསྟེན་ཞིང་། །སེམས་
དང་སེམས་བྱུང་ཆོས་རྣམས་ཉེར་བཟུང་ནས། །ངེས་གསུངས་དེ་ཕྱིར་དེ་ནི་དེ་རྣམས་དང་།།
དེ་ཉིད་མ་ཡིན་ཚོགས་ཙམ་ཉིད་མིན་ཏེ། །དེ་ཕྱིར་དེ་དག་རྣམས་ལ་ངར་མི་རིགས། །
༈ དག་མེད་རྟོགས་ཚེ་རྟག་པའི་བདག་སྤོང་ཞིང༌། །འདི་ནི་ངར་འཛིན་རྟེན་དུའང་མི་
འདོད་ལ། །དེ་ཕྱིར་བདག་མེད་ཤེས་པས་བདག་ལྟ་བ། །དབྱིས་ཀྱང་འབྱིན་ཅེས་སྨྲ་བ་
ཤིན་ཏུ་མཚར། །རང་ཁྱིམ་རྩིག་ཕུག་སྦྲུལ་གནས་མཐོང་བཞིན་དུ། །འདི་ན་གླང་ཆེན་
མེད་ཅེས་དོགས་བསལ་ཏེ། །སྦྲུལ་གྱི་འཇིགས་པའང་སྤོང་བར་བྱེད་པ་ནི། །ཀྱེ་མ་གཞན་
གྱི་གནམ་བོར་འགྱུར་ཉིད་དོ། །ཕུང་པོར་བདག་ཡོད་མ་ཡིན་བདག་ལ་ཡང༌། །ཕུང་པོ་
དེ་རྣམས་ཡོད་མིན་གང་གི་ཕྱིར། །གཞན་ཉིད་ཡོད་ན་རྟོག་པ་འདིར་འགྱུར་ན། །གཞན་
ཉིད་དེ་མེད་དེ་ཕྱིར་འདི་རྟོག་པའོ། ། ༈ བདག་ནི་གཟུགས་དང་ལྡན་མིན་མེད་པའི་ཕྱིར།།
ལྡན་དོན་སྦྱོར་བ་མེད་དེ་བ་ཅན་དང། །གཟུགས་ཅན་ཐ་དད་ཐ་དད་མིན་བརྗོད་ལ། །
བདག་ནི་གཟུགས་ལས་དེ་ཉིད་གཞན་མེད་ཕྱིར། ། ༈ གཟུགས་བདག་མ་ཡིན་བདག་
ནི་གཟུགས་ལྡན་མིན། །གཟུགས་ལ་བདག་མེད་བདག་ལའང་གཟུགས་ཡོད་མིན། །
དེ་ལྟར་རྣམ་བཞིར་ཕུང་ཀུན་ཤེས་བྱ་སྟེ། །དེ་དག་བདག་ཏུ་ལྟ་བ་ཉི་ཤུར་འདོད། །བདག་
མེད་རྟོགས་པའི་ཡེ་ཤེས་རྡོ་རྗེ་ཡིས། །བཅོམ་པའི་བདག་དང་ལྷན་ཅིག་འཇིག་འགྱུར་
21

དཔལ་ལྡན་ཟླ་བ་གྲགས་པས་མཛད།
བ། །འཇིག་ཚོགས་ལྟ་རི་བརྟན་ལ་གནས་པ་ཡི། །རྩེ་མོ་མཐོ་བར་གྱུར་པ་དེ་དག་གོ
ཁ་ཅིག་གང་ཟག་རྫས་ཡོད་དེ་ཉིད་གཞན། །རྟག་དང་མི་རྟག་བརྗོད་དུ་མེད་འདོད་དེ།
རྣམ་ཤེས་དྲུག་གི་ཤེས་བྱར་དེ་འདོད་ཅིང་། །དེ་ནི་བདག་ཏུ་འཛིན་པའི་གཞིར་ཡང་འདོད།།
དེ་ཕྱིར་དངོས་ཡོད་བརྗོད་མེད་མ་ཡིན་པས། །གཟུགས་ལས་སེམས་བརྗོད་མེད་པར་
མི་རྟོགས་པ། །དེ་བཞིན་བདག་འགའ་དངོས་པོར་གྲུབ་གྱུར་ན། །སེམས་ལྟར་བརྗོད་
དུ་མེད་པ་ཉིད་མི་འགྱུར། ། ༈ ཇི་ལྟར་བུམ་པའི་དངོས་པོ་གཟུགས་སོགས་ལས། །
བརྗོད་དུ་མེད་པས་རང་བཞིན་མེད་འགྱུར་བཞིན། །བདག་གང་ཕུང་པོ་ལས་བརྗོད་མེད་
འགྱུར་ཏེ། །ངོ་བོ་ཉིད་ཀྱིས་ཡོད་པར་རྟོགས་མི་བྱ། ། ༈ རྣམ་ཤེས་དངོས་ཡོད་རང་ལས་
གཞན་མིན་དང༌། །གཟུགས་སོགས་རྣམས་ལས་གཞན་དུ་གྱུར་འདོད་ཅིང་། །དངོས་
ལ་རྣམ་པ་དེ་གཉིས་མཐོར་གྱུར་པས། །བདག་ནི་མེད་དེ་དངོས་ཆོས་དང་བྲལ་ཕྱིར། །
༈ དེ་ཕྱིར་ངར་འཛིན་རྟེན་ནི་དངོས་པོ་མིན། །ཕུང་ལས་གཞན་མིན་ཕུང་པོའི་ངོ་བོ་མིན།།
ཕུང་པོ་རྟེན་མིན་འདི་ནི་དེ་ལྡན་མིན། ། ༈ འདི་ནི་ཕུང་རྣམས་བརྟེན་ནས་འགྲུབ་པར་
འགྱུར། ། ༈ ཤིང་རྟ་རང་གི་ཡན་ལག་ལས་གཞན་མིན། །གཞན་མིན་མ་ཡིན་དེ་ལྡན་
ཡང་མིན་ཞིང་། །ཡན་ལག་ལ་མིན་ཡན་ལག་དག་དེར་མིན། །འདུས་པ་ཙམ་མིན་དབྱིབས་
མིན་སྔར་བཞིན་ནོ། ། ༈ གལ་ཏེ་ཚོགས་ཙམ་ཤིང་རྟར་འགྱུར་ན་ནི། །སིལ་བུར་གནས་
ལ་ཤིང་རྟ་ཉིད་ཡོད་འགྱུར། །གང་ཕྱིར་ཡན་ལག་ཅན་མེད་ཡན་ལག་དག །མེད་པས་
ཚོགས་ཙམ་ཤིང་རྟར་རིགས་པའང་མིན། །གལ་ཏེ་ཡན་ལག་གི་དབྱིབས་སྔར་ཡོད་པ། །
ཇི་བཞིན་ཤིང་རྟར་རྟོགས་ལའང་དེ་བཞིན་ན། །དེ་དག་བྱེ་བར་གྱུར་ལ་ཇི་ལྟ་བར། །ད་
ལྟ་ཡང་ནི་ཤིང་རྟ་ཡོད་མི་འགྱུར། །གལ་ཏེ་ཤིང་རྟའི་དུས་ན་ཡན་ལག་ལ། །སྔར་ལས་
དབྱིབས་ཀྱི་ཁྱད་པར་གཞན་ཡོད་ན། །གཟུང་ཡོད་འགྱུར་ན་ཡོད་མིན་དེ་ཡི་ཕྱིར། །ཡན་
22

དབུ་མ་འཇུག་པའི་རྩ་བ ?
ལག་གི་དབྱིབས་ཤིང་རྟ་ཉིད་མ་ཡིན། །གང་ཕྱིར་ཁྱེད་ཀྱི་ཚོགས་པ་ཅང་མེད་པ། །དབྱིབས་
དེ་ཡན་ལག་ཚོགས་ཀྱི་མ་ཡིན་ན། །གང་ཞིག་ཅི་ཡང་མ་ཡིན་དེ་བརྟེན་ནས། །འདི་ནི་
དབྱིབས་སུ་ལྟ་ཞིག་ཇི་ལྟར་འགྱུར། །ཁྱོད་ཀྱི་འདིར་ནི་ཇི་ལྟར་འདོད་དེ་ལྟར། །མི་བདེན་
པ་ཡི་རྒྱུ་ལ་བརྟེན་བྱས་ནས། །འབྲས་བུའི་རྣམ་པ་མི་བདེན་རང་བཞིན་ཅན། །ཐམས་
ཅད་ཀྱང་ནི་སྐྱེ་བར་ཤེས་པར་གྱིས། །འདིས་ནི་གཟུགས་སོགས་དེ་ལྟར་གནས་རྣམས་
ལ། །བུམ་བློ་ཞེས་བྱའང་རིགས་པ་མ་ཡིན་ཉིད། །སྐྱེ་བ་མེད་པས་གཟུགས་སོགས་ཀྱང་
ཡོད་མིན། །དེ་ཡི་ཕྱིར་ཡང་དེ་དག་དབྱིབས་མི་རིགས། །དེ་ནི་དམ་པའི་དོན་ལ་ཀུན་
རྫོ་བ་ཏུ། །རྣམ་པ་བདུན་གྱིས་འགྲུབ་འགྱུར་མིན་མོད་ཀྱི། །རྣམ་དཔྱད་མེད་པར་འཇིག་
རྟེན་ཉིད་ལས་འདི། །རང་གི་ཡན་ལག་བརྟེན་ནས་འདོགས་པ་ཡིན། །ཤིང་རྟ་ཉིད་ནི་
ཡན་ལག་ཅན་ཉིད་དང༌། །ཆ་ཤས་ཅན་དང་བྱེད་པ་པོ་ཉིད་དང་། །ལེན་པོ་ཉིད་དུའང་
འཇིག་རྟེན་ལ་གྲུབ་པས། །འཇིག་རྟེན་གྲགས་པའི་ཀུན་རྫོབ་དགག་མི་བྱ། །རྣམ་བདུན་
གྱིས་མེད་གང་དེ་ཇི་ལྟ་བུར། །ཡོད་ཅེས་རྣལ་འབྱོར་པས་འདི་ཡོད་མི་རྙེད། །དེས་དེ་
ཉིད་ལའང་བདེ་བླག་འཇུག་འགྱུར་བས། །འདིར་དེའི་གྲུབ་པའང་དེ་བཞིན་འདོད་པར་
བྱ། །ཤིང་རྟ་མེད་ན་དེ་ཚེ་ཡན་ལག་ཅན། །མེད་པས་དེ་ཡི་ཡན་ལག་ཀྱང་ཡོད་མིན། །
བློ་མེས་ཡན་ལག་ཅན་བསྲེགས་ཡན་ལག་ནི། །ཤིང་རྟ་ཚིག་པའི་ཡན་ལག་བཞིན་དུ་
མེད། ། ༈ དེ་བཞིན་འཇིག་རྟེན་གྲགས་པའི་ཕུང་པོ་དང་། །ཁམས་དང་དེ་བཞིན་སྐྱེ་
མཆེད་དྲུག་བརྟེན་ནས། །བདག་ཀྱང་ཉེ་བར་ལེན་པོ་ཉིད་དུ་འདོད། །ཉེར་ལེན་ལས་
ཡིན་འདི་ནི་བྱེད་པའང་ཡིན། །དངོས་ཡོད་མིན་ཕྱིར་འདི་ནི་བརྟན་མིན་ཞིང་། །མི་བརྟན་
ཉིད་མིན་འདི་ནི་སྐྱེ་འཇིག་མིན། །འདི་ལ་རྟག་པ་ཉིད་ལ་སོགས་པ་ཡང་། །ཡོད་མིན་
དེ་ཉིད་དང་ནི་གཞན་ཉིད་མེད། །གང་ལ་རྟག་ཏུ་འགྲོ་རྣམས་ངར་འཛིན་བློ། །རབ་ཏུ་
23

དཔལ་ལྡན་ཟླ་བ་གྲགས་པས་མཛད།
འབྱུང་ཞིང་དེ་ཡི་གང་ཡིན་དེར། །ང་ཡིར་འཛིན་བློ་འབྱུང་བའི་བདག་དེ་ནི། །མ་བརྟགས་
གྲགས་པར་གཏི་མུག་ལས་ཡིན་ནོ། །གང་ཕྱིར་བྱེད་པོ་མེད་ཅན་ལས་མེད་པ། །དེ་ཕྱིར་
བདག་ཉིད་མེད་པར་བདག་གི་མེད། །དེ་ཕྱིར་བདག་དང་བདག་གིས་སྟོང་ལྟ་བས། །
རྣལ་འབྱོར་བ་དེ་རྣམ་པར་གྲོལ་བར་འགྱུར། ། ༈ བུམ་སྣམ་རེ་ལྡེ་དམག་དང་ཕྲེང་བ་
ནགས་ཚལ་དང༌། །ཤིང་རྟ་ཕྲན་དང་ཁང་ཁྱིམ་ལ་སོགས་དངོས་པོ་རྣམས། །གང་གི་སྒོ་
ནས་འགྲོ་འདིས་བསྙད་བཞིན་རྟོགས་བྱ་སྟེ། །ཐུབ་དབང་དེ་ནི་འཇིག་རྟེན་རྩོད་པར་མི་
མཛད་ཕྱིར། །ཡོན་ཏན་ཡན་ལག་འདོད་ཆགས་མཚན་ཉིད་ཤིང་སོགས་དང༌། །ཡོན་
ཏན་ཅན་ལུས་ཆགས་དང་མཚན་གཞི་མེ་སོགས་དག །ཤིང་རྟའི་དཔྱད་པས་རྣམ་པ་བདུན་
དུ་ཡོད་མིན་ཞིང་། །དེ་ལས་གཞན་དུ་འཇིག་རྟེན་གྲགས་པར་ཡོད་པ་ཡིན། ། ༈ གལ་
ཏེ་རྒྱུ་ཡིས་བསྐྱེད་བྱ་སྐྱེད་པ་ན་དེ་རྒྱུ་ཡིན་ལ། །གལ་ཏེ་འབྲས་མི་སྐྱེད་ན་དེ་རྒྱུ་ཉིད་དུ་
མི་འགྱུར་ཞིང་། །འབྲས་བུ་ཡང་ནི་རྒྱུ་ཡོད་གྱུར་ན་སྐྱེ་བར་འགྱུར་བའི་ཕྱིར། །གང་ལས་
གང་ཞིག་འགྱུར་བ་གང་ཞིག་ལས་སྔར་གང་འགྱུར་སྨྲོས། ། ༈ གལ་ཏེ་ཁྱོད་ཀྱི་རྒྱུ་ཡིས་
ཕྲད་ནས་འབྲས་བུ་སྐྱེད་བྱེད་ན། །ནུས་པ་གཅིག་པས་རྒྱུ་དང་འབྲས་བུ་ཐ་དད་མེད་འགྱུར་
ཞིང༌། །མ་ཕྲད་ན་ནི་རྒྱུ་དང་རྒྱུ་མིན་ཁྱད་པར་མེད་འགྱུར་ལ། །གཉིས་པོ་སྤངས་ནས་
རྟོག་པ་གཞན་ཡང་ཡོད་པར་འགྱུར་མ་ཡིན། །ཅི་སྟེ་རྒྱུ་ཡིས་འབྲས་མི་སྐྱེད་ན་འབྲས་
མེད་པས། །འབྲས་བྲལ་རྒྱུ་ནི་རྒྱུ་མེད་ཅན་འགྱུར་འདོད་པའང་མིན། །གང་ཕྱིར་འདི་
གཉིས་སྒྱུ་མ་དང་འདྲ་དེ་ཡི་ཕྱིར། །བདག་ལ་སྐྱོན་མེད་འཇིག་རྟེན་དངོས་པོ་རྣམས་ཀྱང་
ཡོད། ། ༈ སུན་འབྱིན་འདིས་ནི་སུན་དབྱུང་ཕྲད་ནས་སུན་འབྱིན་ནམ། །མ་ཕྲད་འབྱིན་
ཞེས་སྐྱོན་འདི་ཁྱོད་ལའང་འབྱིན་མིན་ནམ། །གཉིས་པོ་སྤངས་ནས་རྟོག་པ་གཞན་ཡང་
ཡོད་མ་ཡིན། །དེ་སྐད་སྨྲ་ཞིང་རང་ཕྱོགས་ཁོ་ན་རྣམ་འཇོམས་པ། །དེ་ཚེ་ཁྱོད་ཀྱིས་སུན་
24

| དབུ་མ་འཇུག་པའི་རྩ་བ། \ཁ
དབྱུང་སུན་འབྱིན་ནུས་མ་ཡིན། །རང་གི་ཚིག་ལའང་ཐལ་བ་མཚུངས་པའི་ལྟག་ཆོད་
ཀྱིས། །རིགས་པ་མེད་པར་དངོས་པོ་ཀུན་ལ་སྐུར་འདེབས་ཕྱིར། །ཁྱོད་ནི་སྐྱེ་བོ་དམ་
པས་བཞེད་པར་མི་འགྱུར་ཞིང༌། །རང་ཕྱོགས་མེད་པས་སུན་ཅི་ཕྱིན་དུ་རྒོལ་བའང་ཡིན། །
༈ སུན་འབྱིན་པ་ཡིས་སུན་དབྱུང་ཕྲད་དང་མ་ཕྲད་པར། །སུན་འབྱིན་བྱེད་ཅེས་སྨྲས་
པའི་ཉེས་པ་འདི་གང་ལ། །ངེས་པར་ཕྱོགས་ཡོད་དེ་ལ་འགྱུར་གྱི་བདག་ལ་ཕྱོགས། །
ཡོད་པ་མིན་པས་ཐལ་བར་འགྱུར་བ་སྲིད་མ་ཡིན། །ཇི་ལྟར་ཉི་མའི་དཀྱིལ་འཁོར་ལ་
ཡོད་ཁྱད་པར་རྣམས། །གཟུགས་བརྙན་ལ་ཡང་མཐོང་འགྱུར་དེའི་ཚེ་ཉི་མ་དང་། །ཕྲད་
དང་མ་ཕྲད་འཐད་པ་མེད་པར་གཟུགས་བརྙན་ནི། །ཐ་སྙད་ཙམ་དུ་རྟེན་ཅིང་འབྲེལ་བར་
འབྱུང་བ་ཡིན། །དེར་ནི་མེད་ཀྱང་རང་གི་བྱད་བཞིན་མཛེ་ས་པ་དག །སྒྲུབ་པར་བྱེད་པ་
དེ་བཞིན་འདིར་ཡང་ཤེས་རབ་གདོང༌། །སྦྱང་བར་བྱ་ལ་ནུས་པ་མཐོང་བའི་གཏན་ཚིགས་
ནི། །མི་བདེན་པས་ཀྱང་བསྒྲུབ་བྱ་རྟོགས་པར་ཤེས་པར་བྱ། །གལ་ཏེ་རང་གི་གོ་ཕྱེད་
གཏན་ཚིགས་དངོས་ཉིད་དང༌། །དངོས་སུ་གོ་བྱ་བསྒྲུབ་བྱའི་ངོ་བོའ ང་ཡོད་གྱུར་ན།
ཕྲད་སོགས་རིགས་པ་ཉེ་བར་སྦྱོར་བར་འགྱུར་ཞིག་ན། །དེ་ནི་མེད་པས་ཁྱེད་ཀྱི་ཡི་ཆད་
འབའ་ཞིག་ཡིན། །དངོས་རྣམས་རང་བཞིན་མེད་པར་རྟོགས་སུ་གཞུག་པར་ནི། །སླ་བ་
དེ་ལྟར་རང་བཞིན་ཡོད་པར་གཞན་དག་པ། །བདེ་བླག་ཉིད་དུ་བསྒྲུབ་པར་ནུས་པ་མ་
ཡིན་ན། །ཅི་ཕྱིར་རྟོག་གེ་ངན་པས་འཇིག་རྟེན་འདིར་བཅོལ་བྱེད། །སུན་འབྱིན་ལྷག་
མ་གོང་དུ་བསྟན་པའང་ཤེས་བྱས་ནས། །ཕྲད་པའི་བརྟག་པ་ལ་སོགས་ལན་དུ་འདིར་
བརྗོད་བྱ། །སུན་ཅི་ཕྱིན་དུ་རྒོལ་བའང་ཇི་ལྟར་ཡོད་མིན་ཞེས། །སྔར་བཤད་ལྷག་མ་
ཕྱོགས་འདི་ཉིད་ཀྱིས་རྟོགས་པར་བྱ། ། ༈ བདག་མེད་འདི་ནི་འགྲོ་བ་རྣམས་དགྲོལ་
ཕྱིར། །ཆོས་དང་གང་ཟག་དབྱེ་བས་རྣམ་གཉིས་གསུངས། །དེ་ལྟར་སྟོན་པས་སླར་ཡང་
25

དཔལ་ལྡན་ཟླ་བ་གྲགས་པས་མཛད།
འདི་ཉིད་ནི། ། ༈ གདུལ་བྱ་རྣམས་ལ་ཕྱེ་སྟེ་རྣམ་མང་གསུངས། ། ༈ སྤྲོས་དང་བཅས་
པ་སྟོང་པ་ཉིད། །བཅུ་དྲུག་བཤད་ནས་མདོར་བསྡུས་ཏེ། །སླར་ཡང་བཞིར་བཤད་དེ་
དག་ནི། །ཐེག་ཆེན་དུ་ཡང་བཞེད་པ་ཡིན། ། ༈ གང་ཕྱིར་དེ་ཡི་རང་བཞིན་དེ། །ཡིན་
ཕྱིར་མིག་ནི་མིག་གིས་སྟོང༌། །དེ་བཞིན་རྣ་བ་སྣ་དང་ལྕེ། །ལུས་དང་ཡིད་ཀྱང་བསྙད་
པར་བྱ། །ཐེར་ཟུག་གནས་པ་མ་ཡིན་དང༌། །འཇིག་པ་མ་ཡིན་ཉིད་ཀྱི་ཕྱིར། །མིག་ལ་
སོགས་པ་དྲུག་པོ་ཡི། །རང་བཞིན་མེད་ཉིད་གང་ཡིན་པ། །དེ་ནི་ནང་སྟོང་ཉིད་དུ་འདོད། །
གང་ཕྱིར་དེ་ཡི་རང་བཞིན་དེ། །ཡིན་ཕྱིར་གཟུགས་ནི་གཟུགས་ཀྱིས་སྟོང༌། །སྒྲ་དང་དྲི་
རོ་རེག་བྱ་དང༌། །ཆོས་རྣམས་ཉིད་ཀྱང་དེ་བཞིན་ནོ། །གཟུགས་སོགས་རང་བཞིན་མེད་
པ་ཉིད། །ཕྱི་རོལ་སྟོང་པ་ཉིད་དུ་འདོད། ། ༈ གཉི་ག་རང་བཞིན་མེད་པ་ནི། །ཕྱི་ནང་
སྟོང་པ་ཉིད་ཡིན་ནོ། ། ༈ ཆོས་རྣམས་རང་བཞིན་མེད་པ་ཉིད། །མཁས་པས་སྟོང་པ་
ཉིད་ཅེས་བསྙད། །སྟོང་ཉིད་དེ་ཡང་སྟོང་ཉིད་ཀྱི། །ངོ་བོས་སྟོང་པར་འདོད་པ་ཡིན། །
སྟོང་ཉིད་ཅེས་བྱའི་སྟོང་ཉིད་གང་། །སྟོང་ཉིད་སྟོང་ཉིད་དུ་འདོད་དེ། །སྟོང་ཉིད་དངོས་
པོའི་བློ་ཅན་གྱི། །འཛིན་པ་བཟློག་ཕྱིར་གསུངས་པ་ཡིན། ། ༈ སེམས་ཅན་སྣོད་ཀྱི་
འཇིག་རྟེན་ནི། །མ་ལུས་ཁྱབ་བྱེད་ཉིད་ཕྱིར་དང༌། །ཚད་མེད་དཔེ་ཡི་མུ་མཐའ་ནི། །
མེད་ཕྱིར་ཕྱོགས་རྣམས་ཆེན་པོ་ཉིད་། །འདི་དག་བཅུ་ཆར་ཕྱོགས་རྣམས་ཀྱིས། །སྟོང་
པ་ཉིད་དེ་གང་ཡིན་པ། །ཆེན་པོ་སྟོང་པ་ཉིད་ཡིན་ཏེ། །ཆེན་པོར་འཛིན་པ་བཟློག་ཕྱིར་
གསུངས། ། ༈ འདི་ནི་དགོས་པ་མཆོག་ཡིན་པས། །དོན་དམ་མྱ་ངན་འདས་པ་ཡིན། །
དེ་ནི་དེ་ཡིས་སྟོང་ཉིད་གང༌། །དེ་ནི་དོན་དམ་སྟོང་པ་ཉིད། །མྱ་ངན་འདས་དངོས་བློ་
ཅན་གྱི། །འཛིན་པ་བཟློག་པར་བྱ་བའི་ཕྱིར། །དོན་དམ་མཁྱེན་པས་དོན་དམ་པ། །སྟོང་
པ་ཉིད་ནི་བསྟན་པར་མཛད། ། ༈ རྐྱེན་ལས་བྱུང་ཕྱིར་ཁམས་གསུམ་པོ། །འདུས་བྱས་
26

དབུ་མ་འཇུག་པའི་རྩ་བ།
ཡིན་པར་ངེས་པར་བསྙད། །དེ་ཉིད་དེ་ཡིས་སྟོང་ཉིད་གང་། །དེ་ནི་འདུས་བྱས་སྟོང་ཉིད་
བསྙད། ། ༈ གང་ལ་སྐྱེས་ནས་འཇིག་མེད་པ། །དེ་ནི་འདུས་མ་བྱས་ཞེས་བྱ། །དེ་ཡི་
སྟོང་ཉིད་གང་ཡིན་པ། །དེ་ནི་འདུས་མ་བྱས་སྟོང་ཉིད། ། ༈ གང་ལ་མཐའ་ནི་ཡོད་མིན་
པ། །དེ་ནི་མཐའ་ལས་འདས་པར་བརྗོད། །དེ་ཡི་སྟོང་ཉིད་གང་ཡིན་པ། །དེ་ནི་མཐའ་
ལས་འདས་སྟོང་ཉིད། ། ༈ ཐོག་མ་དང་པོ་ཐ་མ་མཐའ། །དེ་དག་མེད་ཕྱིར་འཁོར་བ་
ནི། །ཐོག་མ་ཐ་མ་མེད་པར་བརྗོད། །འགྲོ་འོང་བྲལ་ཕྱིར་རྨི་ལམ་ལྟའི། །སྲིད་འདི་དེ་
ཡིས་དབེན་ཉིད་གང་། །དེ་ནི་ཐོག་མ་དང་ཐ་མ། །མེད་པའི་སྟོང་པ་ཉིད་དོ་ཞེས། །བསྟན་
བཅོས་ལས་ནི་ངེས་པར་བསྙད། ། ༈ དོར་བ་ཞེས་བྱ་འཐོར་བ་དང༌། །བོར་བ་ལ་ནི་
ངེས་པར་བརྗོད། །དོར་མེད་གཏོང་བ་མེད་པ་སྟེ། །འགའ་ཡང་བོར་མེད་གང་ཡིན་པའོ། །
དོར་བ་མེད་པ་དེ་ཉིད་གྱིས། །དེ་ཉིད་སྟོང་པ་གང་ཡིན་པ། །དེ་ཡི་ཕྱིར་ན་དོར་མེད་པ། །
སྟོང་པ་ཉིད་ཅེས་བྱ་བར་བརྗོད། ། ༈ འདུས་བྱས་ལ་སོགས་ངོ་བོ་ཉིད། །གང་ཕྱིར་
སློབ་མ་རང་སངས་རྒྱས། །རྒྱལ་སྲས་དེ་བཞིན་གཤེགས་རྣམས་ཀྱིས། །མ་མཛད་དེ་ཕྱིར་
འདུས་བྱས་ལ། །སོགས་པ་རྣམས་ཀྱི་ངོ་བོ་ཉིད། །རང་བཞིན་ཉིད་དུ་བསྙད་པ་སྟེ། །དེ་
ནི་དེ་ཡིས་སྟོང་ཉིད་གང་། །དེ་ནི་རང་བཞིན་སྟོང་པ་ཉིད། ། ༈ ཁམས་བཅོ་བརྒྱད་དང་
རེག་དྲུག་དང༌། །དེ་ལས་བྱུང་བའི་ཚོར་དྲུག་དང་། །གཟུགས་ཅན་གཟུགས་ཅན་མིན་
དེ་བཞིན། །འདུས་བྱས་འདུས་མ་བྱས་ཆོས་རྣམས། །ཆོས་དེ་དག་ནི་ཐམས་ཅད་ཀྱི། །
དེ་དག་གིས་དབེན་སྟོང་ཉིད་གང་། ། ༈ གཟུགས་ལ་སོགས་པའི་དངོས་མེད་གང་། །
དེ་ནི་རང་མཚན་སྟོང་པ་ཉིད། ། ༈ གཟུགས་ནི་གཟུགས་རུང་མཚན་ཉིད་ཅན། །ཚོར་
བ་མྱོང་བའི་མཚན་ཉིད་ཅན། །འདུ་ཤེས་མཚན་མར་འཛིན་པ་སྟེ། །འདུ་བྱེད་མངོན་པར་
འདུ་བྱེད་པའོ། །ཡུལ་ལ་སོ་སོར་རྣམ་རིག་པ། །རྣམ་ཤེས་རང་གི་མཚན་ཉིད་དོ། །ཕུང་
27

དཔལ་ལྡན་ཟླ་བ་གྲགས་པས་མཛད།
པོ་སྡུག་བསྔལ་རང་མཚན་ཉིད། །ཁམས་ཀྱིས་བདག་ཉིད་སྦྲུལ་གདུག་འདོད། །སྐྱེ་མཆེད་
རྣམས་ནི་སངས་རྒྱས་ཀྱིས། །སྐྱེ་བའི་སྒོར་གྱུར་ཉིད་དུ་གསུངས། །རྟེན་ཅིང་འབྲེལ་བར་
འབྱུང་བ་གང༌། །དེ་ནི་འདུ་འཕྲོས་མཚན་ཉིད་དོ། །གཏོང་པ་སྦྱིན་པའི་ཕ་རོལ་ཕྱིན།
ཚུལ་ཁྲིམས་གདུང་མེད་མཚན་ཉིད་བཟོད། །ཁྲོ་མེད་མཚན་ཉིད་བརྩོན་འགྲུས་ཀྱི། །ཁ་
ན་མ་ཐོ་མེད་ཉིད་དོ། །བསམ་གཏན་སྡུད་པའི་མཚན་ཉིད་ཅན། །ཤེས་རབ་ཆགས་མེད་
མཚན་ཉིད་དེ། །ཕ་རོལ་ཕྱིན་པ་དྲུག་རྣམས་ཀྱི། །མཚན་ཉིད་འདི་དག་ཡིན་པར་བརྗོད། །
བསམ་གཏན་རྣམས་དང་ཚད་མེད་དང༌། །དེ་བཞིན་གཞན་གང་གཟུགས་མེད་པ། །དེ་
དག་ཡང་དག་མཁྱེན་པ་ཡིས། །མི་འཁྲུགས་མཚན་ཉིད་ཅན་དུ་གསུངས། །བྱང་ཆུབ་
ཕྱོགས་ནི་སུམ་ཅུ་བདུན། །ངེས་པར་འབྱུང་བྱེད་རང་མཚན་ཉིད། །སྟོང་པ་ཉིད་ཀྱི་མཚན་
ཉིད་ནི། །དམིགས་པ་མེད་པས་རྣམ་དབེན་ཉིད། །མཚན་མ་མེད་པའི་ཞི་ཉིད་དེ། །གསུམ་
པའི་མཚན་ཉིད་སྡུག་བསྔལ་དང་། །གཏི་མུག་མེད་པའོ་རྣམ་ཐར་གྱི། །མཚན་ཉིད་རྣམ་
པར་གྲོལ་བྱེད་པའོ། །སྟོབས་ཞེས་བྱ་བ་ཤིན་ཏུ་ནི། །རྣམ་པར་ངེས་པའི་རང་བཞིན་
གསུངས། །སྐྱོབ་པའི་མི་འཇིགས་པ་རྣམས་ནི། །ཤིན་ཏུ་བརྟན་པའི་ངོ་བོ་ཡིན། །སོ་སོ་
ཡང་དག་རིག་རྣམས་ནི། །སྤོབས་སོགས་ཚད་མེད་མཚན་ཉིད་ཅན། །འགྲོ་ལ་ཕན་པ་
ཉེར་སྒྲུབ་པ། །བྱམས་པ་ཆེན་པོ་ཞེས་བྱའོ། །སྡུག་བསྔལ་ཅན་རྣམས་ཡོངས་སྐྱོབ་པ། །
ཐུགས་རྗེ་ཆེན་པོ་དགའ་བ་ནི། །རབ་དགའི་མཚན་ཉིད་བཏང་སྙོམས་ནི། །མ་འདྲེས་
མཚན་ཉིད་ཅན་ཞེས་བྱ། །སངས་རྒྱས་ཆོས་ནི་མ་འདྲེས་པ། །བཅུ་དང་བརྒྱད་དུ་གང་
འདོད་དག །གང་ཕྱིར་སྟོན་དེས་མི་འཕྲོགས་པ། །དེ་ཕྱིར་མི་འཕྲོགས་རང་མཚན་ཉིད། །
རྣམ་ཀུན་མཁྱེན་ཉིད་ཡེ་ཤེས་ནི། །མངོན་སུམ་མཚན་ཉིད་ཅན་དུ་འདོད། །གཞན་ནི་ཉི་
ཚེ་པ་ཉིད་ཀྱིས། །མངོན་སུམ་ཞེས་བྱར་མི་འདོད་དོ། །གང་ཞིག་འདུས་བྱས་མཚན་ཉིད་
28

དབུ་མ་འཇུག་པའི་རྩ་བ |
དང༌། །འདུས་མ་བྱས་པའི་མཚན་ཉིད་གང་། །དེ་དེ་ཁོ་ནས་སྟོང་པ་ཉིད། །དེ་ནི་རང་
མཚན་སྟོང་ཉིད་བརྗོད། །ད་ལྟ་བ་འདི་མི་གནས་ཤིང་། །འདས་དང་མ་འོངས་ཡོད་མ་
ཡིན། །གང་དུ་དེ་དག་མི་དམིགས་པ། །དེ་ལ་མི་དམིགས་པ་ཞེས་བརྗོད། །མི་དམིགས་
པ་དེ་རང་ངོ་བོ། །དེ་ཡིས་དབེན་པ་ཉིད་གང་དེ། །ཐེར་ཟུག་གནས་དང་འཇིག་མིན་པས།
མི་དམིགས་ཞེས་བྱའི་སྟོང་ཉིད་དོ། ། ༈ རྐྱེན་ལས་བྱུང་ཕྱིར་དངོས་རྣམས་ལ། །འདས་
པ་པ་ཡི་ངོ་བོ་མེད། །འདུས་པ་པ་ནི་དེ་ཉིད་ཀྱིས། །སྟོང་ཉིད་དངོས་མེད་སྟོང་ཉིད་དོ།
༈ དངོས་པོའི་སྒྲས་ནི་མདོར་བསྡུ་ན། །ཕུང་པོ་ལྔ་རྣམས་བརྗོད་པ་ཡིན། །དེ་རྣམས་དེ་
ཡིས་སྟོང་ཉིད་གང༌། །དེ་དངོས་སྟོང་པ་ཉིད་དུ་བཤད། །མདོར་ན་དངོས་པོ་མེད་པ་ནི།
འདུས་མ་བྱས་ཆོས་རྣམས་ལ་བརྗོད། །དེ་ཉིད་དངོས་མེད་དེས་སྟོང་ཉིད། །དངོས་པོ་
མེད་པ་སྟོང་ཉིད་དོ། །རང་བཞིན་ངོ་བོ་མེད་ཉིད་དོ། །རང་བཞིན་ཞེས་བྱའི་སྟོང་ཉིད་དེ། །
འདི་ལྟར་རང་བཞིན་མ་བྱས་པས། །རང་བཞིན་ཞེས་ནི་བྱ་བར་བསྙད། །སངས་རྒྱས་
རྣམས་ནི་བྱུང་བའམ། །མ་བྱུང་རུང་སྟེ་དངོས་སུ་ན། །དངོས་པོ་ཀུན་གྱི་སྟོང་པ་ཉིད། །
གཞན་གྱི་དངོས་པོར་རབ་ཏུ་བསྒྲགས། །ཡང་དག་མཐའ་དང་དེ་བཞིན་ཉིད། །གང་དེ་
གཞན་དངོས་སྟོང་ཉིད་དོ། །ཤེས་རབ་ཕ་རོལ་ཕྱིན་གཞུང་ལས། །དེ་དག་དེ་སྐད་རབ་
ཏུ་བསྒྲགས། ། ༈ དེ་ལྟར་བློ་གྲོས་ཟེར་གྱིས་སྣང་བ་གསལ་བྱས་པ། །རང་གི་ལག་ན་
གནས་པའི་སྐྱུ་རུ་ར་བཞིན་དུ། །སྲིད་གསུམ་འདི་དག་མ་ལུས་གདོད་ནས་སྐྱེ་མེད་པས།
རྟོགས་དེ་ཐ་སྙད་བདེན་པའི་སྟོབས་ཀྱིས་འགོག་པར་འགྲོ། །རྟག་ཏུ་འགོག་པར་གཏོགས་
པའི་བསམ་ལྡན་ཡིན་མོད་ཀྱི། །འགྲོ་བ་མགོན་མེད་པ་ལ་སྙིང་རྗེའང་སྐྱེད་པར་བྱེད། །
བདེ་གཤེགས་གསུང་སྐྱེས་སངས་རྒྱས་འབྲིང་བཅས་མ་ལུས་ཀུན། །གོང་དུ་འགྲོ་བའི་
བློ་ཡིས་ཕམ་པར་བྱེད་པའང་ཡིན། །།ཀུན་རྫོ་བ་དོན་དམ་གཤོག་ཡངས་དཀར་པོ་རྒྱས་
29

དཔལ་ལྡན་ཟླ་བ་གྲགས་པས་མཛད།
གྱུར་པ། །ངང་པའི་རྒྱལ་པོ་དེ་ནི་སྐྱེ་བོའི་ངང་བ་ཡིས། །མདུན་དུ་བདར་ནས་དགེ་བའི་
རླུང་གི་ཤུགས་སྟོབས་ཀྱིས། །རྒྱལ་བའི་ཡོན་ཏན་རྒྱ་མཚོའི་ཕ་རོལ་མཆོག་ཏུ་འགྲོ། །
དབུ་མ་ལ་འཇུག་པ་ལས། མངོན་དུ་གྱུར་པ་ཞེས་བྱ་བ་བྱང་ཆུབ་སེམས་དཔའི་སེམས་
བསྐྱེད་པ་དྲུག་པའོ། །རིང་དུ་སོང་བ་འདིར་ནི་སྐད་ཅིག་དང། །སྐད་ཅིག་ལ་ནི་འགོག་
ལ་འཇུག་འགྱུར་ཞིང༌། །ཐབས་ཀྱི་ཕ་རོལ་ཕྱིན་ལེགས་འབར་བ་ཐོག །དབུ་མ་ལ་འཇུག་
པ་ལས། རིང་དུ་སོང་བ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་བདུན་པའོ།
ཡང་ཡང་སྔར་དགེ་ལས་ལྷག་ཐོབ་བྱའི་ཕྱིར། །གང་དུ་ཕྱིར་མི་ལྡོག་པ་ཉིད་གྱུར་པ། །
མི་གཡོ་དེ་ལ་བདག་ཉིད་ཆེ་དེ་འཇུག །དེ་ཡི་སྨོན་ལམ་རྣམ་པར་དག་འགྱུར་ཞིང་། །
རྒྱལ་བ་རྣམས་ཀྱིས་འགོག་ལས་སློང་བར་མཛད། །ཆགས་པ་མེད་པའི་བློ་ནི་སྐྱོན་རྣམས་
དག་དང་ལྷན་ཅིག་མི་གནས་ཕྱིར། །ས་བརྒྱད་པ་ལ་དྲི་མ་དེ་དག་རྩར་བཅས་ཉེ་བར་ཞི་
གྱུར་ཞིང་། །ཉོན་མོངས་ཟད་ཅིང་ཁམས་གསུམ་བླ་མར་གྱུར་ཀྱང་སངས་རྒྱས་རྣམས་
ཀྱི་ནི། །འབྱོར་བ་མཁའ་ལྟར་མཐའ་བྲལ་མ་ལུས་ཐོབ་པར་ནུས་མ་ཡིན། །འཁོར་བ་
འགགས་ཀྱང་དབང་རྣམས་བཅུ་པོ་ཐོབ་པར་གྱུར་ཅིང་དེ་དག་གིས། །སྲིད་པའི་འགྲོ་
བར་རང་གི་བདག་ཉིད་སྣ་ཚོགས་སྟོན་པར་བྱེད་པར་འགྱུར། །དབུ་མ་ལ་འཇུག་པ་ལས།
མི་གཡོ་བ་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་བརྒྱད་པའོ། །དགུ་པ་ལ་
ནི་དེའི་སྟོབས་ལྟ་ཞིག་མཐའ་དག་རྫོགས་དག་པར་འགྱུར་ཞིང་། །དེ་བཞིན་ཡང་དག་
རིག་ཆོས་རང་གི་ཡོན་ཏན་ཡོངས་སུ་རྫོགས་པའང་འཐོབ། །དབུ་མ་ལ་འཇུག་པ་ལས།
ལེགས་པའི་བློ་གྲོས་ཞེས་བྱ་བ་བྱང་ཆུབ་སེམས་དཔའི་སེམས་བསྐྱེད་པ་དགུ་པའོ། །བཅུ་
པའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་བ། །དམ་པ་འཐོབ་
ཅིང་ཡེ་ཤེས་ལྷག་པར་མཆོག་ཏུ་བྱུང་བར་གྱུར་པའང་ཡིན། །ཆར་སྤྲིན་རྣམས་ལས་ཆུ་
30

དབུ་མ་འཇུག་པའི་རྩ་བ།
ཆར་འབབ་པ་ཇི་ལྟར་དེ་བཞིན་འགྲོ་རྣམས་ཀྱི། །དགེ་བའི་ལོ་ཏོག་ཆེད་དུ་རྒྱལ་སྲས་
ལས་ཀྱང་ལྷུན་གྲུབ་ཆོས་ཆར་འབབ། །དབུ་མ་ལ་འཇུག་པ་ལས། ཆོས་ཀྱི་སྤྲིན་ཞེས་བྱ་
བ་བྱང་ཆུབ་སེམས་དཔའི་སེམས་བསྐྱེད་པ་བཅུ་པའོ། །དེ་ཚེ་འདིས་ནི་སངས་རྒྱས་བརྒྱ་
མཐོང་ཞིང༌། །དེ་དག་བྱིན་གྱིས་བརླབས་ཀྱང་འདི་ཡིས་ཐོབ། །དེ་ཉིད་ཚེ་ན་བསྐལ་པ་
བརྒྱར་གནས་ཤིང༌། །དེ་སྙེད་སྔོན་དང་ཕྱི་མའི་མཐར་ཡང་འཇུག །ཏིང་འཛིན་བརྒྱ་ལ་
འཇུག་ཅིང་ལྡང་བྱེད་དེ། །འཇིག་རྟེན་ཁམས་བརྒྱ་གཡོ་ཞིང་སྣང་བར་ནུས། །དེ་བཞིན་
སེམས་ཅན་བརྒྱ་ཕྲག་སྨིན་བྱེད་ཅིང༌། །བརྒྱ་ཕྲག་ཞིང་དག་ཏུ་ཡང་འགྲོ་བར་འགྱུར།
དེ་ནི་རང་གི་ལུས་བརྒྱ་སྟོན་བྱེད་ཅིང༌། །རང་གི་ལུས་ལ་ཆོས་སྒོ་བརྒྱ་ཡང་སྟོན། །མཛེས་
པའི་ལུས་རེ་ལ་ཡང་རང་གི་འཁོར། །རྒྱལ་བའི་སྲས་པོ་བརྒྱ་ཕྲག་ལྡན་པར་སྟོན། །བློ་ལྡན་
རབ་དགའ་ལ་གནས་ཡོན་ཏན་འདི་དག་སྟེ། །དེ་བཞིན་དྲི་མེད་ཐོབ་པར་འགྱུར་བའི་
ཡོན་ཏན་ཡང་། །དེ་དག་སྟོང་ནི་ཐོབ་པར་འགྱུར་ཏེ་ས་ལྔ་པོ། །འདི་དག་ལ་གནས་རིམ་
པ་བཞིན་དུ་འབུམ་ཕྲག་ཐོག །བྱེ་བ་བརྒྱ་འཐོབ་བྱེ་བ་སྟོང་ཕྲག་ཐོབ་པར་འགྱུར། །བྱེ་
བ་བརྒྱ་ཕྲག་སྟོང་འགྱུར་ཐོབ་ཅིང་བྱེ་བ་ཕྲག །ཁྲག་ཁྲིག་ཕྲག་བརྒྱར་གྱུར་པ་དེ་ཉིད་སྟོང་
ཕྲག་ཏུ། །ཡོངས་སུ་བསྒྱུར་བ་མཐའ་དག་རབ་ཏུ་འཐོབ་པར་འགྱུར། །མི་གཡོའི་སར་
གནས་རྣམ་རྟོག་མེད་པ་དེས། །སྟོང་གསུམ་བརྒྱ་ཕྲག་སྟོང་བསྡོམས་འཇིག་རྟེན་ན། : །
རྡུལ་ཚད་ཇི་སྙེད་ཡོད་པ་དེ་རྣམས་དང་། །གྲངས་མཉམ་ཡོན་ཏན་དག་ནི་ཐོབ་པར་འགྱུར། །
ལེགས་པའི་བློ་གྲོས་ས་ལ་གནས་པ་ཡི། །བྱང་ཆུབ་སེམས་དཔའི་སྔར་བསྟན་ཡོན་ཏན་
དག །གྲངས་མེད་བརྒྱ་ཕྲག་སྟོང་དུ་ཡང་དག་པར། །བསྡོམས་པ་ཕྲག་བཅུའི་རྡུལ་ཚད་
ཐོབ་པར་འགྱུར། །རེ་ཤིག་བཅུ་པ་འདིར་དེའི་ཡོན་ཏན་དག །ངག་གི་སྤྱོད་ཡུལ་ལས་
ཆེས་འདས་གྱུར་ཅིང༌། །ངག་གི་སྤྱོད་ཡུལ་མ་ཡིན་བསྡོམས་རྣམས་ལ། །རྡུལ་དག་ཇི་
31

དཔལ་ལྡན་ཟླ་བ་གྲགས་པས་མཛད།
སྙེད་ཡོད་པ་དེ་སྙེད་འཐོབ། །བ་སྤུའི་ཁུང་བུར་བྱང་ཆུབ་སེམས་རྣམས་དང་། །ལྷན་ཅིག་
རྫོགས་སངས་རྒྱས་སྐུ་གྲངས་མེད་དང་། །དེ་བཞིན་ལྷ་དང་ལྷ་མིན་མི་དག་ཀྱང་། །སྐད་
ཅིག་སྐད་ཅིག་ལ་ནི་སྟོན་པར་ནུས། ། ༈ ཇི་ལྟར་དྲི་མེད་མཁའ་ལ་ཟླ་སྣང་གསལ་བར་
འགྱུར་བ་བཞིན། །སྔོན་ཚེ་སྟོབས་བཅུ་བསྐྱེད་པའི་ས་ལ་ཁྱོད་ཀྱིས་སླར་ཡང་འབད་གྱུར་
ཅིང༌། །འོག་མིན་དུ་ནི་གང་གི་དོན་དུ་འབད་གྱུར་གོ་འཕང་མཆོག་ཞི་བ། །ཡོན་ཏན་
ཀུན་གྱི་མཐར་ཐུག་མཚུངས་པ་མེད་དེ་ཁྱོད་ཀྱིས་བརྙེས། ། ༈ ཇི་ལྟར་སྣོད་ཀྱི་དབྱེ་བས་
མཁའ་ལ་དབྱེ་བ་མེད་དེ་ལྟར། །དངོས་བྱས་དབྱེ་བ་འགའ་ཡང་དེ་ཉིད་ལ་མེད་དེ་ཡི་
ཕྱིར། །རོ་གཅིག་ཉིད་དུ་ཡང་དག་ཐུགས་སུ་ཆུད་པར་མཛད་གྱུར་ནས། །མཁྱེན་བཟང་
ཁྱོད་ཀྱིས་སྐད་ཅིག་གིས་ནི་ཤེས་བྱ་མ་ལུས་ཐུགས་སུ་ཆུད། ། ༈ གང་ཚེ་ཞི་བ་དེ་ཉིད་
ཡིན་ན་དེ་ལ་བློ་གྲོས་འཇུག་མི་འགྱུར། ། བློ་མ་ཞུགས་པར་ཤེས་བྱའི་ཡུལ་ཅན་ངེས་པར་
རིགས་པའང་མ་ཡིན་ལ། །ཀུན་ནས་ཤེས་མེད་པ་ནི་ཤེས་པར་ཇི་ལྟར་འགྱུར་ཏེ་འགལ་
བར་འགྱུར། །མཁྱེན་པ་མེད་པར་ཁྱོད་ཀྱིས་གཞན་ལ་འདི་ལྟའོ་ཞེས་སུ་ཞིག་སྟོན། །
༈ གང་ཚེ་སྐྱེ་མེད་དེ་ཉིད་ཡིན་ཞིང་བློ་ཡང་སྐྱེ་བ་དང་བྲལ་བ། །དེ་ཚེ་དེ་རྣམ་བརྟེན་ལས་
དེ་ཡིས་དེ་ཉིད་རྟོགས་པར་བརྗོད་བྱ་སྟེ། །ཇི་ལྟར་སེམས་ནི་གང་གི་རྣམ་པ་ཅན་དུ་གྱུར་
པ་དེ་ཡིས་ཡུལ། །དེ་ཡོངས་ཤེས་པ་དེ་བཞིན་ཐ་སྙད་ཉེ་བར་བརྟེན་ནས་རིག་པ་ཡིན། །
༈ དེ་ཡི་ལོངས་སྤྱོད་རྫོགས་སྐུ་བསོད་ནམས་ཀྱིས། །ཟིན་དང་སྤྲུལ་པ་མཁའ་གཞན་ལས་
དེའི་མཐུས། །སྒྲ་གང་ཆོས་ཀྱི་དེ་ཉིད་སྟོན་འབྱུང་བ། །དེ་ལས་འཇིག་རྟེན་གྱིས་ཀྱང་དེ་
ཉིད་རིག །ཇི་ལྟར་རྫ་མཁན་སྟོབས་དང་ལྡན་པ་ཡིས། །ཡུན་རིང་འབད་པ་ཆེས་བསྐོར་
འཁོར་ལོ་ནི། །དེ་རྩོལ་ད་ལྟར་སྐྱེས་པ་མེད་བཞིན་དུ། །འཁོར་ཞིང་བུམ་པ་ལ་སོགས་
རྒྱུར་མཐོང་ལྟར། །དེ་བཞིན་ད་ལྟ་སྐྱེས་རྩོལ་མེད་བཞིན་དུ། །ཆོས་ཀྱི་བདག་ཅན་སྐུ་
32

” དབུ་མ་འཇུག་པའི་རྩ་བ། ”
ཉིད་ལ་ཞུགས་དེའི། །འཇུག་པ་གདུལ་བྱའི་དགེ་དང་སྨོན་ལམ་གྱི། །ཁྱད་པར་གྱིས་
འཕངས་ལས་ཆེས་བསམ་མི་ཁྱབ། ། ༈ཤེས་བྱའི་བུད་ཤིང་སྐམ་པོ་མ་ལུས་པ། །བསྲེགས་
པས་ཞི་དེ་རྒྱལ་རྣམས་ཆོས་སྐུ་སྟེ། །དེ་ཚེ་སྐྱེ་བ་མེད་ཅིང་འགག་པའང་མེད། །སེམས་
འགགས་པ་དེ་སྐུ་ཡིས་མངོན་སུམ་མཛད། ། ༈ ཞི་སྐུ་དཔག་བསམ་ཤིང་ལྟར་གསལ་
གྱུར་ཅིང༌། །ཡིད་བཞིན་ནོར་བུ་ཇི་བཞིན་རྣམ་མི་རྟོག །འགྲོ་གྲོལ་བར་དུ་འཇིག་རྟེན་
འབྱོར་སླད་རྟག །འདི་ནི་སྤྲོས་དང་བྲལ་ལ་སྣང་བར་འགྱུར། །ཐུབ་དབང་དུས་གཅིག་
ཁོ་ནར་དེའི་རྒྱུ་མཐུན། །གཟུགས་སྐུ་གཅིག་ལ་རང་གི་སྐྱེ་གནས་སྐབས། །སྔར་འགགས་
གསལ་དང་མ་འཆོལ་བྱུང་ཚུལ་ནི། །མ་ལུས་ཀྱིས་བཀྲ་མཐའ་དག་སྟོན་པར་མཛད།
སངས་རྒྱས་ཞིང་ནི་ཅི་འདྲར་སངས་རྒྱས་དང༌། །དེ་དག་སྐུ་སྤྱོད་མཐུ་སྟོབས་ཅི་འདྲ་དང་། །
ཉན་ཐོས་དགེ་འདུན་ཇི་སྙེད་ཅི་འདྲ་དང་། །བྱང་ཆུབ་སེམས་རྣམས་དེར་གཟུགས་ཅི་འདྲ་
དང༌། །ཅི་འདྲའི་ཆོས་དང་དེར་བདག་ཅི་འདྲ་དང༌། །ཆོས་ཐོས་སྤྱོད་པ་གང་ལ་སྤྱད་པ་
དང་། །སྦྱིན་གང་ཅི་ཙམ་དེ་དག་ལ་ཕུལ་བ། །དེ་དག་མ་ལུས་སྐུ་གཅིག་ལ་སྟོན་མཛད།
དེ་བཞིན་ཚུལ་ཁྲིམས་བཟོད་བརྩོན་ཏིང་འཛིན་དང་། །ཤེས་རབ་སྤྱོད་ཚེ་སྔར་གྱིས་གནས་
སྐབས་གང༌། །མ་ཚང་མེད་དག་ཉིད་ཀྱི་སྤྱོད་པ་ཀུན། །སྐུ་ཡི་བ་སྤུའི་ཁུང་བུར་གསལ་
བར་སྟོན། །སངས་རྒྱས་གང་དག་འདས་དང་འབྱུང་འགྱུར་དང་། །གང་དག་ད་ལྟར་འཇིག་
རྟེན་ཁམས་ཀུན་ན། །ཚིག་གསང་མཐོན་པོས་ཆོས་སྟོན་སྡུག་བསྔལ་གྱིས། །གཟིར་བའི་
འགྲོ་དབུགས་འབྱིན་མཛད་བཞུགས་པ་དང་། །དང་པོ་ཐུགས་བསྐྱེད་བྱང་ཆུབ་སྙིང་པོའི་
བར། །དེ་དག་སྤྱོད་ཀུན་དངོས་རྣམས་མིག་འཕྲུལ་གྱི། །རང་བཞིན་མཁྱེན་ནས་བདག་
བཞིན་བ་སྤུ་ཡི། །ཁུང་བུར་དུས་གཅིག་ལ་ནི་གསལ་བར་སྟོན། །དེ་བཞིན་དུས་གསུམ་
འཕགས་པ་རྒྱལ་སྲས་དང༌། །རང་སངས་རྒྱས་དང་ཉན་ཐོས་མ་ལུས་ཀྱི། །སྤྱོད་དང་དེ་
33

དཔལ་ལྡན་ཟླ་བ་གྲགས་པས་མཛད།
དག་སྐྱེ་བོའི་གནས་སྐབས་ནི། །ཐམས་ཅད་བ་སྤུའི་ཁུང་བུར་དུས་གཅིག་སྟོན། །
༈ དག་པ་འདི་ནི་བཞེད་པར་འཇུག་པ་ཡིས། །རྡུལ་གཅིག་ཡུལ་ལ་མཁས་གཏུགས་འཇིག་
རྟེན་དང༌། །འཇིག་རྟེན་མཐའ་ཡས་ཕྱོགས་ཁྱབ་རྡུལ་སྟོན་མོད། །རྡུལ་རགས་མི་འགྱུར་
འཇིག་རྟེན་ཕྲ་མི་འགྱུར། །རྣམ་རྟོག་མི་མངའ་ཁྱོད་ཀྱིས་སྲིད་མཐའི་བར། །སྐད་ཅིག་རེ་
ལ་སྟོན་མཛད་སྤྱོད་པ་ཡི། །རྣམ་པ་སྣ་ཚོགས་དེ་སྙེད་འཛམ་གླིང་གི །མ་ལུས་རྡུལ་གྱི་
གྲངས་ལ་ཡོད་མ་ཡིན། ། ༈ གནས་དང་གནས་མིན་མཁྱེན་སྟོབས་དང་། །དེ་བཞིན་
ལས་རྣམ་སྨིན་མཁྱེན་དང་། །མོས་པ་སྣ་ཚོགས་ཐུགས་ཆུད་དང་། །སྣ་ཚོགས་ཁམས་ནི་
མཁྱེན་སྟོབས་དང་། །དབང་པོ་མཆོག་དང་མཆོག་མ་ཡིན། །མཁྱེན་དང་ཀུན་འགྲོ་མཁྱེན་
པ་དང༌། །བསམ་གཏན་རྣམ་ཐར་ཏིང་འཛིན་དང༌། །སྙོམས་པར་འཇུག་སོགས་མཁྱེན་
སྟོབས་དང་། །སྔོན་གནས་དྲན་པ་མཁྱེན་པ་དང་། །དེ་བཞིན་འཆི་འཕོ་སྐྱེ་མཁྱེན་དང་། །
ཟག་པ་རྣམས་ཟད་མཁྱེན་སྟོབས་ཏེ། །སྟོབས་ནི་བཅུ་པོ་འདི་དག་གོ ། ༈ རྒྱུ་གང་ཞིག་
ལས་གང་ཞིག་ངེས་པར་སྐྱེ་འགྱུར་བ། །དེ་ནི་དེ་ཡི་གནས་སུ་དེ་མཁྱེན་རྣམས་ཀྱིས་གསུངས།།
བཤད་པ་ལས་བཟློག་གནས་མིན་ཤེས་བྱ་མཐའ་ཡས་པ། །མཁྱེན་པ་ཐོགས་པ་མེད་
པ་དེ་ནི་སྟོབས་སུ་བཤད། ། ༈ འདོད་དང་མི་འདོད་དེ་ལས་བཟློག་དང་ཟད་དངོས་ཀྱི།།
ལས་དང་དེ་ཡི་རྣམ་སྨིན་ཤིན་ཏུ་སྣ་ཚོགས་ལའང་། །མཁྱེན་པ་ནུས་མཐུ་ཐོགས་མེད་སོ་
སོར་འཇུག་གྱུར་པ། །དུས་གསུམ་ཤེས་བྱ་ཁྱབ་མཛད་དེ་ནི་སྟོབས་སུ་འདོད། ། ༈ འདོད་
ཆགས་སོགས་ཀྱི་འབྱུང་བའི་སྟོབས་ཀྱིས་འདོད་པ་ནི། །ཤིན་ཏུ་སྣ་ཚོགས་དམན་དང་
འབྲིང་དང་ཁྱད་འཕགས་དག །དེ་ལས་གཞན་རྣམས་ཀྱིས་བསྒྲིབས་མོས་པའང་མཁྱེན་
པ་ནི། །དུས་གསུམ་འགྲོ་བ་མ་ལུས་ཁྱབ་པ་སྟོབས་ཞེས་བྱ། ། ༈ སངས་རྒྱས་ཁམས་
ཀྱི་རྣམ་པར་དབྱེ་ལ་མཁས་རྣམས་ཀྱིས། །མིག་སོགས་དག་གི་རང་བཞིན་གང་དེ་ཁམས་
34

དབུ་མ་འཇུག་པའི་རྩ་བ།
སུ་གསུངས། །རྫོགས་པའི་སངས་རྒྱས་རྣམས་ཀྱིས་མཁྱེན་པ་མཐའ་ཡས་ནི། །རྣམ་ཀུན་
ཁམས་ཀྱི་ཁྱད་པར་ལ་འཇུག་སྟོབས་སུ་འདོད། ། ༈ ཀུན་ཏུ་རྟོག་སོགས་ཆེས་རྣོ་ཉིད་
ནི་མཆོག་ཉིད་དང༌། །འབྲིང་དང་རྟུལ་བའི་གནས་སྐབས་མཆོག་མིན་བརྗོད་པ་དང་། །
མིག་ལ་སོགས་དང་ཕན་ཚུན་བསྒྲུབ་ནུས་ཆུབ་པ་ལ། །རྣམ་པ་ཐམས་ཅད་མཁྱེན་པ་ཆགས་
མེད་སྟོབས་སུ་འདོད། ། ༈ ལམ་འགའ་རྒྱལ་བ་ཉིད་དང་འགའ་ཞིག་རང་རྒྱལ་གྱི།
བྱང་ཆུབ་དང་ནི་ཉན་ཐོས་བྱང་ཆུབ་ལྷ་མི་དང༌། །ཡིད་བཏགས་དུད་འགྲོ་དམྱལ་བ་ལ་
སོགས་རྣམས་འགྲོ་བ། །དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་འདོད།
༈ འཇིག་རྟེན་མཐའ་ཡས་རྣལ་འབྱོར་བྱེ་བྲག་ཐ་དད་པ། །བསམ་གཏན་རྣམ་ཐར་བརྒྱད་
དང་ཞི་གནས་གང་དག་དང༌། །སྙོམས་འཇུག་ཁྱད་པར་གང་དག་གཅིག་དང་བརྒྱད་
གྱུར་པ། །དེ་ལ་མཁྱེན་པ་ཐོགས་མེད་འདི་ནི་སྟོབས་སུ་བཤད། ། ༈ གཏི་མུག་དེ་སྲིད་
སྲིད་གནས་འདས་པའི་བདག་དང་ནི། །སེམས་ཅན་གཞན་དེའི་སྲིད་པར་སེམས་ཅན་
ཇི་སྙེད་པ། །དེ་སྙེད་མཐའ་ཡས་གཞི་དང་བཅས་ཞིང་ཡུལ་ཕྱོགས་དང་། །རྣམ་པ་དང་
བཅས་མཁྱེན་པ་གང་ཡིན་སྟོབས་སུ་བཤད། ། ༈ སེམས་ཅན་རྣམས་ཀྱི་སེམས་ཅན་རེ་
རེའི་འཆི་འཕོ་དང་། །སྐྱེ་དང་འཇིག་རྟེན་ལ་གནས་ནམ་མཁའི་མཐར་ཐུག་དང་། །བཀྲ་
མང་དེ་ལ་མཁྱེན་པ་དུས་དེར་འཇུག་པ་ཡིས། །མ་ཆགས་རྣམ་ཀུན་ཡོངས་དག་མཐའ་
ཡས་སྟོབས་སུ་འདོད། ། ༈ རྣམ་ཀུན་མཁྱེན་པའི་སྟོབས་ཀྱིས་མྱུར་དུ་རྒྱལ་རྣམས་ཀྱི།།
ཉོན་མོངས་དག་ནི་བག་ཆགས་དང་བཅས་འཇིག་འགྱུར་དང་། །སློབ་མ་ལ་སོགས་ཉོན་
མོངས་བློ་ཡིས་འགོག་པ་གང༌། །དེ་ལ་མཁྱེན་པ་ཆགས་མེད་མཐའ་ཡས་སྟོབས་སུ་
འདོད། ། ༈ ནམ་མཁའ་མེད་པས་འདབ་ཆགས་ལྡོག་པར་མི་འགྱུར་གྱི། །འདིར་ནི་
རང་མཐུ་ཟད་པས་ལྡོག་པར་འགྱུར་དེ་བཞིན། །སློབ་མ་དང་བཅས་སངས་རྒྱས་སྲས་
35

དཔལ་ལྡན་ཟླ་བ་གྲགས་པས་མཛད།
རྣམས་སངས་རྒྱས་ཀྱི། །ཡོན་ཏན་མཁའ་ལྟར་བརྗོད་མི་ནུས་པ་ལྡོག་པར་འགྱུར། །
༈ དེ་ཕྱིར་ཁྱོད་ཀྱི་ཡོན་ཏན་བདག་འདྲ་བས། །ཤེས་པ་དང་ནི་བརྗོད་པར་ནུས་མིན་ཡང་།།
འོན་ཀྱང་དེ་དག་འཕགས་པ་ཀླུ་སྒྲུབ་ཀྱིས། །བཤད་ཕྱིར་དོགས་སྤངས་ཅུང་ཟད་ཙམ་
ཞིག་སྨྲས། ། ༈ ཟབ་མོ་སྟོང་པ་ཉིད་ཡིན་ཏེ། །ཡོན་ཏན་གཞན་རྣམས་རྒྱ་ཆེ་བའོ། །
ཟབ་དང་རྒྱ་ཆེའི་ཚུལ་ཤེས་པས། །ཡོན་ཏན་འདི་དག་འཐོབ་པར་འགྱུར། ། ༈ ཁྱོད་ནི་
སྲིད་གསུམ་བརྒལ་ཏེ་མི་གཡོའི་སྐུ་ལས་སླར་ཡང་སྤྲུལ་པ་ཡིས། །གཤེགས་པ་དང་ནི་
བལྟམས་དང་བྱང་ཆུབ་ཞི་བའི་འཁོར་ལོའང་སྟོན་པར་མཛད། །དེ་ལྟར་ཁྱོད་ཀྱིས་འཇིག་
རྟེན་གཡོ་བག་སྤྱོད་ཅན་རེ་བའི་ཞགས་པ་ནི། །མང་པོས་བཅིངས་པ་མ་ལུས་ཐུགས་
རྗེས་མྱ་ངན་འདས་པར་བཀྲི་བར་མཛད། །གང་ཕྱིར་འདི་ན་དེ་ཉིད་ཤེས་ལས་དྲི་མ་མཐའ་
དག་སེལ་བ་ནི། །ལྷུར་ལེན་གཞན་མེད་ཆོས་རྣམས་དེ་ཉིད་རྣམ་འབྱུང་དབྱེ་ལའང་བརྟེན་
མིན་ཞིང་། །དེ་ཉིད་ཡུལ་ཅན་བློ་གྲོས་འདི་ཡང་ཐ་དད་འགྱུར་བ་མ་ཡིན་པ། །དེ་ཡི་ཕྱིར་
ན་ཁྱོད་ཀྱིས་འགྲོ་ལ་ཐེག་པ་མི་མཉམ་དབྱེར་མེད་བསྟན། ། ༈ གང་ཕྱིར་འགྲོ་ལ་ཉེས་
པ་སྐྱེད་བྱེད་སྙིགས་མ་འདི་དག་ཡོད་གྱུར་པ། །དེ་ཕྱིར་འཇིག་རྟེན་སངས་རྒྱས་སྤྱོད་ཡུལ་
གཏིང་ཟབ་ལ་འཇུག་མི་འགྱུར་ཅིང་། །བདེ་གཤེགས་གང་ཕྱིར་ཁྱོད་ལ་མཁྱེན་རབ་ཐུགས་
རྗེ་ཐབས་དང་ལྷན་ཅིག་པ། །མངའ་དང་གང་ཕྱིར་བདག་གིས་སེམས་ཅན་དགྲོལ་ཞེས་
ཁྱོད་ཀྱིས་ཞལ་བཞེས་པ། །དེ་ཕྱིར་མཁས་པས་རིན་པོ་ཆེ་ཡི་གླིང་དུ་ཆས་པའི་འགྲོ་ཚོགས་
ཀྱི། །ངལ་བ་ཉེར་སེལ་གྲོང་ཁྱེར་ཡིད་འོང་བར་དུ་རྣམ་པར་བཀོད་པ་ལྟར། །ཁྱོད་ཀྱིས་
ཐེག་པ་འདི་ནི་སློབ་མ་ཉེ་བར་ཞི་བའི་ཚུལ་ལ་ཡིད། །སྦྱར་བར་མཛད་ཅིང་རྣམ་པར་
དབེན་ལ་བློ་སྦྱངས་རྣམས་ལ་ལོགས་སུ་གསུངས། ། ༈ སངས་རྒྱས་ཡུལ་གྱུར་ཕྱོགས་
བཅུའི་ཞིང་རྣམས་མ་ལུས་ན། །རྡུལ་ཕྲན་ཇི་སྙེད་ཡོད་པ་དེ་སྙེད་བདེ་གཤེགས་ནི། །བྱང་
36

དབུ་མ་འཇུག་པའི་རྩ་བ།
ཆུབ་མཆོག་ཏུ་གཤེགས་པའི་བསྐལ་པ་དེ་སྙེད་དེ། །ཁྱེད་ཀྱི་གསང་འདི་བསྙད་པར་བགྱི་
བ་མ་ལགས་སོ། ། ༈ ཇི་སྙེད་འཇིག་རྟེན་མ་ལུས་མཆོག་ཏུ་ཞི་བ་མཐོ་བ་དང་། །ཇི་སྲིད་
ནམ་མཁའི་ཁམས་རྣམ་མེད་པར་མ་གྱུར་དེ་སྲིད་དུ། །ཤེས་རབ་ཡུམ་དང་སྙིང་རྗེའི་མ་
མས་བསྐྱེད་ཅིང་འཛིན་བྱེད་པས། །རྒྱལ་བ་ཁྱོད་ལ་རབ་ཏུ་ཞི་བར་འགྱུར་བ་ག་ལ་མངའ།།
གཏི་མུག་སྐྱོན་གྱིས་འཇིག་རྟེན་ཁ་ཟས་དུག་བཅས་ཟ་བ་ཡི། །སྐྱེ་བོ་ཉིད་ཀྱི་ནང་མི་དེ་
ལ་ཁྱོད་བརྩེ་ཇི་ལྟ་བ། །དེ་ལྟར་དུ་གཟོ་མཉེན་པའི་བུ་ལ་མ་ཡི་སྡུག་བསྔལ་མིན། །དེས་
ན་མགོན་པོ་མཆོག་ཏུ་རབ་ཞིར་གཤེགས་པར་འགྱུར་མ་ལགས། །གང་གི་ཕྱིར་ན་མི་
མཁས་དངོས་དང་དངོས་པོ་མེད་པར་ཞེན་པའི་བློ་ཅན་གྱིས། །སྐྱེ་དང་འཇིག་གནས་སྐབས་
དང་སྡུག་དང་མི་སྡུག་བྲལ་ཕྲད་གྱིས་བསྐྱེད་སྡུག་བསྔལ་དང༌། །སྡིག་ཅན་འགྲོ་བ་ཐོབ་
པ་དེ་ཕྱིར་འཇིག་རྟེན་ཐུགས་བརྩེའི་ཡུལ་དུ་རབ་དོང་བས། །བཅོམ་ལྡན་ཐུགས་རྗེས་
ཁྱོད་ཐུགས་ཞི་ལས་བཟློག་པས་ཁྱོད་ལ་མྱ་ངན་འདས་མི་མངའ། ། ༈ ལུགས་འདི་དགེ་
སློང་ཟླ་གྲགས་ཀྱིས། །དབུ་མའི་བསྟན་བཅོས་ལས་བཏུས་ནས། །ལུང་ཇི་བཞིན་དང་
མན་ངག་ནི། །ཇི་ལྟ་བ་བཞིན་བརྗོད་པ་ཡིན། ། ༈ ཇི་ལྟར་ཆོས་འདི་གཞན་དག་ལ།།
མེད་པ་དེ་བཞིན་ལུགས་འདི་ཡང་། །གཞན་ལ་ཡོད་པ་མ་ཡིན་ཞེས། །མཁས་པ་རྣམས་
ཀྱིས་ཤེས་པར་གྱིས། ། ༈ ཀླུ་སྒྲུབ་བློ་མཚོ་ཤིན་ཏུ་རྒྱ་ཆེའི་ཁ་དོག་གིས་འཇིགས་པས། །།
སྐྱེ་བོས་ཕུགས་བཟང་གང་དག་རྒྱང་རིང་སྤངས་པས་དེ་ཡི་ཚིག །ལེའུར་བྱས་པའི་ཁ་
འབུས་ཀུ་མུ་ཏ་ཁ་བྱེ་བའི་ཆུས། །ད་ལྟ་ཟླ་བ་གྲགས་པ་རེ་རྣམས་རབ་ཏུ་སྐོང་བར་བྱེད། །
དེ་ཉིད་བཤད་ཟིན་ཟབ་མོའི་འཇིགས་རུང་འདི་ནི་སྔོན་གོམས་ཉིད་ལས་སྐྱེ་བོ་ཡིས། །
ངེས་པར་རྟོགས་འགྱུར་འདི་ནི་གསན་རྒྱ་ཆེ་ཡང་གཞན་གྱི་ཁོང་དུ་ཆུད་མི་འགྱུར། །དེ་
ཕྱིར་ཚུལ་ལུགས་རང་བློས་སྦྱར་བ་དེ་དག་མཐོང་ནས་བདག་ཏུ་བརྗོད་པ་ཡི། །གཞུང་
37

དཔལ་ལྡན་ཟླ་བ་གྲགས་པས་མཛད།
ལུགས་རྣམས་ལྟར་གཞན་ལུགས་བཞེད་གཞུང་འདི་ལས་གཞན་ལ་དགའ་བློ་དོར་བར་
བྱ། ། ༈ སློབ་དཔོན་ཀླུ་སྒྲུབ་ལུགས་བཟང་བསྙད་ལས་བདག་གིས་བསོད་ནམས་ཕྱོགས་
ཀྱི་མཐར། །ཁྱབ་ཅིང་ཡིད་མཁའ་ཉོན་མོངས་ཀྱིས་སྔོར་སྟོན་ཁའི་རྒྱུ་སྐར་ལྟར་དཀར་
བའམ། །སེམས་ཀྱི་སྤྲུལ་ལ་གདེངས་ཀའི་ནོར་བུ་དང་འདྲ་གང་ཞིག་ཐོབ་པ་དེས། །འཇིག་
རྟེན་མ་ལུས་དེ་ཉིད་རྟོགས་ནས་མྱུར་དུ་བདེ་གཤེགས་སར་བགྲོད་ཤོག །དབུ་མ་ལ་འཇུག་
པ་ཞེས་བྱ་བའི་ཚིག་ལེའུར་བྱས་པ་སློབ་དཔོན་ཟླ་བ་གྲགས་པ་ཟབ་པ་དང་རྒྱ་ཆེ་བའི་ཚུལ་
གསལ་པར་བྱེད་པ། ཐེག་པ་མཆོག་ལ་ཐུགས་གཞོལ་བ། མི་འཕྲོགས་པའི་མཁྱེན་རབ་
དང་ཐུགས་རྗེ་མངའ་བ། རི་མོར་བྲིས་པའི་བ་དྲུས་མ་ལས་འོ་མ་བཞོས་པས་བདེན་པར་
ཞེན་པ་བཟློག་པར་མཛད་པས་སྦྱར་བ་རྫོགས་སོ།། །།རྒྱ་གར་གྱི་མཁན་པོ་ཀྲིཏྣ་པཎྜི་ཏ་
དང་། བོད་ཀྱི་ལོ ཙྪ་བ་ནག་ཚོ་ཚུལ་ཁྲིམས་རྒྱལ་བས་བསྒྱུར་བ་ལས། སླད་ཀྱིས་རྒྱ་གར་
གྱི་མཁན་པོ་ཏི་ལ་ཀ་པ་ཤ་དང་། བོད་ཀྱི་ལོཙྪ་བ་བ་ཚབ་ཉི་མ་གྲགས་པས་བསྒྱུར་བ་
ལྟར་ཅུང་ཟད་བཅོས་པ་དོན་ཚང་ཞིང་ཚིག་བདེ་བར་བྲིས་པའོ།། །།ཨོཾ་སྭ་སྟི། འཕགས་
མཆོག་ཀླུ་སྒྲུབ་དགོངས་པ་གསལ་བའི་མཆོག །མཐའ་བྲལ་དབུ་མའི་གྲོང་དུ་འཇུག་པའི་
།དཔལ་ལྡན་ཟླ་བ་གྲགས་པའི་གཞུང་བཟང་འདི། །ཐལ་འགྱུར་སྨྲ་བ་རྣམས་
ཀྱི་སྙིང་གི་ནོར། །གང་འདི་འཇམ་དབྱངས་མཁྱེན་པ་མིའི་གཟུགས་སུ། །སྙིགས་དུས་
བསྟན་པའི་སྒྲོན་མེར་སྣང་བ་ཡིས། །ཆོས་སྦྱིན་ཡི་གེའི་ཕྱི་མོར་ལེགས་བསྒྲུབས་ཏེ། །
འགྲེལ་ཆེན་ཏོག་ཏུ་རྒྱལ་ཁབ་ཆེན་པོར་བཀོད། །རབ་དགེ་གང་འདི་བདག་དང་ཕུང་པོ་
དང་། །རྣམ་རིག་ཙམ་ལ་ཞེན་པ་སུན་ཕྱུང་སྟེ། །སྤྲོས་པའི་མཐའ་བརྒྱད་བྲལ་བའི་དེ་
ཉིད་དོན། །ལེགས་བཤད་རྟག་པར་སྒྲོགས་པའི་རྒྱུར་གྱུར་ཅིག །སརྦ་དཱ་ཀ་ལྱཱ་ཎཾ་བྷ་བ་ཏུ།། །།
38

དབུ་མ་འཇུག་པའི་འབྲུ་འགྲེལ།  ཿ
པ༅། ་ད་ཀྱང་སྙམཁོ་༢ ༄༅། །དབུ་མ་འཇུག་པའི་འབྲུ་འགྲེལ་བློ་==
དགའ་བའི་མེ་ལོང་
གསལ་
ཤ་ཚིགས་།ཆ 13 ཊ བཞུགས་སོ། །
ཁ་ས་ཁ་ཟ།པ་ཤ་ཀ་མོ་ཟ་༼ཡ་མཉན་184
༄༅། །ན་མོ་མཉྫུ་ཤྲཱི་ཡེ། དག་གསལ་གནས་པའི་མཚན་དཔེ་འབར། །འགགས་
མེད་ཚངས་དབྱངས་དྲུག་ཅུའི་གསུང་། །རྡུལ་བྲལ་མཁྱེན་བརྩེའི་དཀྱིལ་འཁོར་རྒྱས། །
ཐུབ་དབང་སྨྲ་བའི་ཉི་མར་འདུད། །ཟབ་ཞི་སྤྲོས་བྲལ་འདུས་མ་བྱས། །རང་བྱུང་
འོད་གསལ་མི་གཡོ་བ། །ཡེ་ཤེས་ལུས་ཅན་འཇམ་དཔལ་དབྱངས། །འདུ་འབྲལ་
མེད་པའི་ཕྱག་གིས་མཆོད། །ཐུབ་བསྟན་གླིང་བཞིའི་ཁྱོན་འདི་རུ། །ཟབ་མོའི་ཚུལ་
བཟང་འོད་སྟོང་ཅན། །ལུང་རིག་ཤིང་རྟ་ལ་དྲངས་པའི། །འཕགས་པ་ཀླུ་སྒྲུབ་ཞབས་
ལ་འདུད། །དབུ་མའི་རྡུལ་བརྩེགས་དཀར་བའི་རྩེར། །སྟོང་ཉིད་སེང་གེའི་ང་རོ་ཡིས།།
མཐར་ལྟའི་གཉིས་འཐུང་སྐྲག་མཛད་པ། །དཔལ་ལྡན་ཟླ་བས་བདག་བློ་སྐྱོང་། །གང་
གི་བཞེད་གཞུང་ཀུན་དའི་ཚལ། །དེང་དུས་སྙིགས་མས་ཟུམ་ན་ཡང༌། །ལུང་རིག་འོད་
དཀར་འཕྲོ་བ་ཡིས། །གསལ་བར་བྱེད་ལ་བདག་སྤྲོའོ། །
དེ་ལ་འདིར་བདག་ཅག་གི་སྟོན་པ་ཐབས་མཁས་ལ་ཐུགས་རྗེ་ཆེན་པོ་དང་ལྡན་པ་གང་
གི་གདུལ་བྱའི་ཁམས་དང་དབང་པོ་བསམ་པའི་བྱེ་བྲག་ལ་བརྟེན་ནས་ཆོས་ཀྱི་འཁོར་
ལོ་རིམ་པ་གསུམ་བསྐོར་བའི་ནང་གསེས་བཀའ་བར་པ་མཚན་ཉིད་མེད་པར་ཤེར་
ཕྱིན་འབུམ་པ་ལ་སོགས་པའི་དངོས་བསྟན་སྟོང་ཉིད་ཀྱི་དོན་གསལ་བར་བཀྲལ་བ་
ནི༑ དཔལ་མགོན་འཕགས་པ་ཀླུས། ཤེར་ཕྱིན་འབུམ་པ་ལ་སོགས་པའི་དངོས་བསྟན་
39

མཁན་ཆེན་ངག་དབང་དཔལ་བཟང་གིས་མཛད།
སྟོང་ཉིད་ལྟར་དུ་བཀྲལ་བ་ལ་གཙོ་བོ་ལུས་ལྟ་བུའི་བསྟན་བཅོས་རྩ་བ་ཤེས་རབ།
རིགས་པ་དྲུག་ཅུ་པ་གཉིས། འཕྲོས་པ་ཡན་ལག་ལྟ་བུའི་བསྟན་བཅོས་རྩ་ཤེས་ཀྱི་
རྐྱེན་བརྟགས་པ་ལས་འཕྲོས་པ་རྩོད་པ་བཟློག་པ། ༩འདུ་བྱེད་བརྟགས་པ་ལས་འཕྲོས་
པ་སྟོང་ཉིད་བདུན་ཅུ། དངོས་པོ་རྣམས་རང་བཞིན་མེད་ན་ཚད་མས་གྲུབ་པ་དང་འགལ་
ཞེས་རྒོལ་བའི་ལན་དུ་ཞིབ་མོ་རྣམ་འཐག རང་བཞིན་མེད་ན་རི་བོང་རྭ་ལྟར་ཐ་སྙད་
ཀྱི་རྣམ་བཞག་མི་འཐད་དོ་ཞེས་རྒོལ་བའི་ལན་དུ་ཐ་སྙད་དུ་གྲུབ་པ་བཞི་སྟེ་དྲུག་ཡིན་
ནོ༑ ༑དེའི་ཕྱིར་ཁ་ཅིག་སྔ་མ་ལྟར་རིན་ཆེན་ཕྲེང་བ་བསྣན་ནས་དྲུག་ཏུ་བྱེད་པ་དང༌།
ཁ་ཅིག་རིག་པའི་ཚོགས་སམ་ཁྱུ་ཞེས་པ་ཡིན་གྱི། དྲུག་ཏུ་གྲངས་ངེས་པ་མེད་དོ་ཟེར་
བ་དང་། ཡང་རང་བཞིན་མེད་པར་སྟོན་པའི་ཚོགས་ཀྱི་བསྟན་བཅོས་ལྔ་ཡིན་ནོ་ཞེས་
ཟེར་ཐམས་ཅད་ཚུལ་འདིས་བསལ་བ་ཡིན་ནོ།
དེས་ན་འདི་ལ་གསུམ་སྟེ། དགག་བྱ་གཞན་གྱི་བརྟགས་པའི་མཐའ་དགག རང་
ལུགས་དབུ་མའི་རྣམ་པར་བཞག་པ། དེ་ལས་འཕྲོས་པའི་ཚུལ་གྱིས་རྩོད་པ་སྤང་
བའོ༑ ༑དང་པོ་ནི་ཞིབ་མོ་རྣམ་པར་འཐག་པ་སྟེ། དེ་ཉིད་ལས། རྟོག་གེ་ཤེས་པའི་ང་
རྒྱལ་གྱིས། །གང་ཞིག་རྩོད་པར་མངོན་འདོད་པ། །དེ་ཡི་ང་རྒྱལ་སྤང་བའི་ཕྱིར། །
ཞིབ་མོ་རྣམ་འཐག་བཤད་པར་བྱ། །ཞེས་སོ། །རྒོལ་བའི་ང་རྒྱལ་སྤང་བའི་ཆེད་དུ་
དེ་ཉིད་ཀྱི་གྲུབ་མཐའ་འགོགས་པར་གསུང་ཕྱིར། རང་གི་གཞུང་ལས་འཕྲོས་པར་མ་
གསུང་པའི་ཕྱིར་རོ། །གཉིས་པ་ནི། རྩ་བ་ཤེས་རབ་དང་། རིགས་པ་དྲུག་ཅུ་པ་གཉིས་
ཏེ༑ འདི་གཉིས་ཀྱི་ཁྱད་པར་ལ་ཁ་ཅིག རྟེན་འབྲེལ་སྐྱེ་འགགས་ལ་སོགས་སྤྲོས་
པའི་མཐའ་བརྒྱད་དང་བྲལ་བར་སྟོན་པ་རྩ་ཤེས། སྐྱེ་འཇིག་གཉིས་ཡོད་མེད་གཉིས་
སྟེ༑ མཐའ་བཞི་དང་བྲལ་བར་སྟོན་པ་རིག་པ་དྲུག་ཅུ་ཡིན་ནོ་ཞེས་འཆད་པ་དང་།
40

ཌཟ དབུ་མ་འཇུག་པའི་འབྲུ་འགྲེལ།  ཿ
ཡང་རང་སྡེ་དང་གཞན་སྡེ་ཐུན་མོང་དུ་འགོག་པ་དང༌། རང་སྡེ་བྱེ་བྲག་ཏུ་འགོག་པ་
ཡིན་ཅེས་པ་དང་། ཡང་རྣམ་བཅད་དགག་པའི་སྒོ་ནས་རང་བཞིན་སྟོང་པ་ཉིད་དུ་
སྟོན་པ་དང་། ཐཐ་སྙད་ཙམ་དུ་ཡོངས་གཅོད་སྒྲུབ་པའི་སྒོ་ནས་རང་བཞིན་སྟོང་པ་ཉིད་
སྟོན་པའི་རིམ་པ་ལྟར་ཡིན་ཅེས་པ་སྟེ་གསུམ་ལས། ཕྱི་མ་འདི་ཉིད་གཞུང་ལ་ཞུགས་
པར་སྣང་ངོ་ཞེས་རྨ་བྱས་གསུངས་སོ། །གསུམ་པ་ནི། རྩ་བ་ཤེས་རབ་ཀྱི་རྐྱེན་བརྟགས་
པར་གཞན་ལས་སྐྱེ་བ་དགག་པ་ལ། རང་ཚིག་དང་འགལ་བ་སྤོང་པ་ནི་རྩོད་བཟློག་
སྟེ༑ འདི་ལྟར་དངོས་པོ་རྣམས་ཀྱི་རང་བཞིན་ནི་རྐྱེན་ལ་སོགས་སོ། །གཞན་ཡང་
འདུས་བྱས་བརྟགས་པར་ལུང་དང་འགལ་ལོ་ཞེས་རྒོལ་བའི་ལན་དུ་སྟོང་ཉིད་བདུན་
ཅུ་པ་གསུང་སྟེ། རང་བཞིན་མེད་ཀྱང་སྒྱུ་མ་ལྟར། །ཐ་སྙད་ཤེས་ངོར་འཁྲུལ་པའི་
དོན༑ ༑སྐྱེ་གནས་འཇིག་པར་སྣང་བ་ཙམ་ལ་དགོངས་ནས་གསུངས་པ་ཡིན་གྱི། དེ་
དག་རང་བཞིན་ཡོད་པ་མ་ཡིན་པས་ཁོ་བོ་དབུ་མ་བས་རང་བཞིན་དུ་ཡོད་པ་བཀག་
པ་དང་མི་འགལ་ལོ། །ཞེས་གནས་པའམ་སྐྱེ་འཇིགས་ཡོད་མེད་དམ། །མཉམ་པའམ་
མིན་པ་ཁྱད་པར་ཅན། །སངས་རྒྱས་འཇིག་རྟེན་བསྙད་དབང་གིས། །གསུང་གི་ཡང་
དག་གིས་ནི་མིན། །ཞེས་སོ། །དེ་ལ་སློབ་དཔོན་གྱི་དབུ་མའི་བསྟན་བཅོས་ཀྱི་གཙོ་
བོ་རྩ་བ་ཤེས་རབ་ཡིན་ལ། དེ་ཐོག་མར་ཐལ་འགྱུར་དུ་བཀྲལ་པ་པོ་སངས་རྒྱས་བསྐྱང་
ཡིན་ལ། དེས་རྩ་བའི་འགྲེལ་པ་བུདྡྷ་པ་ལི་ཏ་མཛད་ལ། དེའི་རྗེས་སུ་ཟླ་བས་ཚིག་
གི་འགྲེལ་པ་ཚིག་གསལ་དང་། དོན་གྱི་འགྲེལ་པ་དབུ་མ་ལ་འཇུག་པ་མཛད། དེ་
ལ་རིག་པའི་ཁུ་བྱུག་ཆེ་ཆུང་གི་གཞུང་མཛད་པ་མི་སྣང་ངོ་། །དེའི་རྗེས་སུ་ཇོ་བོས་
དབུ་མ་བདེན་གཉིས་ལ་སོགས་འགའ་ཞིག་མཛད་དོ། །
སློབ་དཔོན་གྱི་དགོངས་པ་ཐོག་མར་རང་རྒྱུད་དུ་འགྲེལ་པ་ལ་ལེགས་ལྡན་འབྱེད་ཀྱིས་
41

མཁན་ཆེན་ངག་དབང་དཔལ་བཟང་གིས་མཛད།
ཚིག་གི་འགྲེལ་པ་ཤེས་རབ་སྒྲོན་མེ། དོན་གྱི་འགྲེལ་པ་དབུ་མ་སྙིང་པོ་མཛད། དེའི་
འགྲེལ་པ་རྟོག་གེ་འབར་བ་མཛད། དེའི་རྗེས་སུ་སློབ་དཔོན་དཔལ་སྦས་ཀྱི་དེ་ཁོ་ན་
ཉིད་ལ་འཇུག་པ་མཛད། དེའི་སློབ་མ་ཡེ་ཤེས་སྙིང་པོས་དབུ་མ་བདེན་གཉིས་རྩ་
འགྲེལ། ཞི་བ་མཚོས་དབུ་མ་རྒྱན་རྩ་འགྲེལ་དང་བཅས་པ་མཛད། དེའི་སློབ་མ་ཀ་
མ་ལ་ཤཱི་ལས། རང་ཉིད་སྒོམ་པའི་རྣམ་བཞག་སྒོམ་རིམ་ཐོག་མཐའ་བར་གསུམ།
དེའི་རྒྱབ་བརྟེན་དབུ་མ་སྣང་བ་མཛད་དོ། །
དེ་ལ་འདིར་ཐལ་འགྱུར་དང་རང་རྒྱུད་ལ་ལྟ་བ་བསྐྱེད་ཚུལ་ཅིག་ཆར་དང་རིམ་གྱིས་
དང༑ དོན་དམ་ལ་རྣམ་གྲངས་པ་དང་ཐ་སྙད་རང་མཚན་གྱི་གྲུབ་པ་ཐལ་འགྱུར་
བས་ཞལ་གྱིས་མི་བཞེས་མོད་རང་རྒྱུད་པས་རྣམ་གྲངས་མིན་པའི་དོན་དམ་ནི་ཐལ་
འགྱུར་དང་དགོངས་པ་གཅིག་ཏུ་འབབ་སྟེ་འཕགས་པའི་མཉམ་བཞག་གི་ཡེ་ཤེས་སོ་
སོར་རང་རིག་པའི་ཡེ་ཤེས་ཀྱི་མངོན་སུམ་དུ་རྟོགས་པའི་དོན་དེའི་ངོར་ལྟོས་ན་ཡོད་མེད་
དང་ཡིན་མིན་ལ་སོགས་པའི་ཁས་ལེན་དང་བྲལ་བ་དེ་ལྟ་བུར་འདོད། འདི་གཉིས་
ཀས་དང་པོ་སྤྲོས་པ་དང་བྲལ་བའི་ཆོས་ཉིད་མངོན་དུ་བྱ་བ་ལ། དང་པོ་ཀུན་རྫོབ་
སྣང་ཙམ་པ་འདི་ཐལ་རང་གང་ཡིན་ཀྱང་རྩོད་གཞིན་བཟུང་དགོས་ལ། དེའི་ཁས་
ལེན་ཚུལ་ལ་རང་རྒྱུད་པས་ཐ་སྙད་ཚད་མའི་ཡུལ་དོན་བྱེད་ནུས་པ་ཡང་དག་ཀུན་རྫོབ་
ཐ་སྙད་རང་མཚན་གྱི་གྲུབ་པར་འདོད་ལ། རང་མཚན་གྱི་གྲུབ་པ་ཞེས་པ་འདི་ལ་
རྟོག་གེ་གཞུང་ལ་གྲགས་པ་ལྟར་དོན་བྱེད་ནུས་ལ་རང་མཚན་དང༌། མངོན་པ་ནས་
མཚན་ཉིད་ལ་རང་མཚན་དང༌། དབུ་མའི་གཞུང་ནས་རིག་པ་དཔྱད་བཟོད་དུ་གྲུབ་
པ་ལ་རང་མཚན་ཞེས་བརྡ་སྦྱར་ཚུལ་གསུམ་ལས། དང་པོ་ལྟར་ཁས་ལེན་གྱི་སྤྱིར་
མར་མེའི་མདུན་དུ་མུན་པ་མི་གནས་པ་བཞིན་རིགས་པས་དཔྱད་བཟོད་དུ་གྲུབ་པ་
42

དབུ་མ་འཇུག་པའི་འབྲུ་འགྲེལ།  ཿ .
ཤེས་བྱ་ལ་མི་སྲིད་པ་དང༌། དབུ་མ་པས་ཆོས་ཐམས་ཅད་རྟོགས་བཏགས་ཙམ་དུ་
འདོད་པས་རང་རྒྱུད་པས་དེ་འདྲ་ཞལ་གྱི་ག་ལ་བཞེས། དེས་ན་ཡང་དག་ཀུན་རྫོབ་
བམ་ཐ་སྙད་སྣང་ཙམ་པ་འདི་ཉིད་ལ་བརྟེན་ནས་དང་པོ་ཡོད་འཛིན་གྱི་གཉེན་པོ་སྣང་
བ་འདི་དོན་དམ་དཔྱོད་པའི་རིག་དོན་བདེན་པར་མ་གྲུབ་པར། རྣམ་གྲངས་པའི་དོན་
དམ་གཏན་ལ་འབེབས་པ་དང༌། མ་གྲུབ་བཞིན་དུ་སྣང་ཙམ་པ་འདི་ཡོད་ཅེས་ཞལ་
གྱི་བཞེས་པ་དང༌། དེ་ནས་བདེན་པ་གཉིས་སམ་སྣང་སྟོང་གཉིས་སུ་ཡོད་པའི་དོན་
དམ་བདེན་པ་སྤྲོས་པའི་མཐའ་ཐམས་ཅད་དང་བྲལ་བ་རྣམ་གྲངས་མིན་པའི་དོན་དམ་
ཁས་ལེན་ཐམས་ཅད་དང་བྲལ་བ་མངོན་སུམ་དུ་གཏན་ལ་ཕབ་པའོ
ཐལ་འགྱུར་བས་རྐྱེན་འདི་པ་ཙམ་གྱི་སྣང་བ་འདི་ལ་དཔྱད་པ་ཞིབ་མོར་མ་བྱས་ལ་
བྱེད་ཀྱང་མི་དགོས་ལ་འཇིག་རྟེན་ན་སྣང་ཚོད་གྲགས་ཚོད་ལྟར་གཞལ་བྱར་བྱས་ནས།
དང་པོ་ནས་སྤྲོས་པ་ཐམས་ཅད་དང་བྲལ་བའི་འཕགས་པའི་མཉམ་བཞག་གི་ཡུལ་
དུ་གྱུར་པ་ལྟར་ཁས་ལེན་ཐམས་ཅད་དང་བྲལ་བ་དང་། རྗེས་ཐོབ་རྐྱེན་འདི་པ་ཙམ་
ལ་དབང་པོ་གནོད་མེད་ཀྱི་ཤེས་ངོ་ལ་བརྟེན་ནས་ལམ་དང་འབྲས་བུའི་རྣམ་པར་བཞག་
པ་ཐམས་ཅད་འཇོག་གི །གཞན་འཇིག་རྟེན་ཕལ་པའི་རྗེས་སུ་འབྲང་ཞེས་པ་ནི་ཧ་
ཅང་ཐལ་ཏེ། རང་ངོས་ནས་ས་ལམ་གྱི་རྣམ་བཞག་འཇོག་པ་ལ་གཞན་འཇིག་རྟེན་
གྲགས་སྡེབ་གྲུབ་མཐས་བློ་མ་བསྒྱུར་བ་ལ་ལྟོས་དགོས་ན། དེ་དག་ལ་ས་ལམ་གྱི་
རྣམ་བཞག་མེད་པའི་ཕྱིར་དང༌། རང་ངོས་ནས་བཞག་ཏུ་མེད་པའི་ཕྱིར་རོ། །དེས་
ན་ཐ་སྙད་སྣང་ཙམ་པ་འདིས་དོན་དམ་ལ་མི་བསྒྲིབ་ཞིང་དེ་ལ་ཡོད་པ་བདེན་འཛིན་
དུ་ཞེན་པས་སྒྲིབ་ཀྱི། སྣང་བ་ཉིད་དོན་དམ་པར་ཡོད་མ་མྱོང་བ་ལ་བདེན་པར་མེད་
ཞེས་བཞག་གི་སྣང་བ་འདི་ལས་ལོགས་སུ་ནི་མ་ཡིན་ཏེ། བདེན་གཉིས་ཟུང་འཇུག་
43

མཁན་ཆེན་ངག་དབང་དཔལ་བཟང་གིས་མཛད།
གམ་སྣང་སྟོང་ཟུང་འཇུག་རབ་ཏུ་མི་གནས་པའི་དབུ་མ་ཞེས་གསུངས་སོ། །དེས་ན་
སྒྲ་རྟོག་གིས་གཞལ་ཏེ་ཡོད་མེད། ་ཡིན་མིན་ལ་སོགས་པ་ཕྱོགས་གང་དུ་ཁས་ལེན་
ནའང་དེ་དང་དེ་ལྟར་གནས་ལུགས་ལ་གྲུབ་པ་མེད་པར་དོན་དམ་ལ་དཔྱོད་པའི་རིག་
པ་ཐལ་འགྱུར་གྱིས་རྒོལ་བའི་ལོག་རྟོག་དགག་པ་ཙམ་ཡིན་གྱིས། རང་ལུགས་ལ་
མཚན་མའི་དམིགས་གཏད་ཅི་ཡང་མེད་པས་ཁས་ཀྱང་ཅི་ཞིག་ལེན་ཏེ་མི་ལེན་ནོ། །
ཚུལ་དེ་ལྟར་ན་ཡོད་པ་དང་མེད་པ་ལ་སོགས་པའི་གང་དུ་དམ་བཅས་ཀྱང་བདེན་པ་
གཉིས་སོ་སོར་ཕྱེ་མི་དགོས་པར་དགག་ནུས་ཏེ། འདིར་བདེན་གཉིས་སོ་སོ་བ་རེ་
རེའི་
ཚད་མས་གཞལ་ན་ཤན་མ་ཕྱེད་པར་དགག་སྒྲུབ་མི་ནུས་ཀྱང་། འདིར་རྣམ་གྲངས་
མིན་པའི་དོན་དམ་པའི་བདེན་གཉིས་ཟུང་དུ་འཇུག་པའི་གནས་ལུགས་དཔྱོད་པའི་
རིགས་ཤེས་ཚད་མར་བྱས་ཏེ་གཞལ་བའི་ཕྱིར་རོ། །
འདིའི་ལུགས་ཀྱི་དགག་བྱ་ཕྲ་བ་ནི། ཀུན་རྫོབ་སྒྱུ་མ་ལྟ་བུར་ཞེན་པ་དང༌། དོན་དམ་
དཔྱོད་པའི་ཚད་མའི་ངོར་ཀུན་རྫོབ་བདེན་པར་མ་གྲུབ་པར་སྟོང་པའོ་སྙམ་དུ་འཛིན་
པའི་ཞེན་པ་སྟེ་དངོས་དངོས་མེད་གང་ལའང་འཛིན་པ་ཕྲ་མོ་ཡོད་པ་དེ་ཉིད་འདིས་
དགག་བྱ་ཐུན་མོང་མ་ཡིན་པའོ། །དེས་ན་དབུ་མ་ཐལ་འགྱུར་བའི་ལྟ་བ་ནི་རྒྱལ་བའི་
དགོངས་པ་མཐར་ཐུག་ཐེག་པ་ཐམས་ཅད་ཀྱི་རྩེ་མོར་གྱུར་པ་ཡིན་ནོ། །འདིའི་དོན་
འཆད་པ་ལ་བདེན་གཉིས་ཟུང་དུ་ཆུད་པའི་རྟེན་འབྱུང་ཟབ་མོའི་ཚུལ་ལ་གཟིགས་པའི་
ཤེས་རབ་ཀྱི་སྤྱན་རྣམ་པར་དག་པ། འཕགས་པའི་ས་མངོན་དུ་བྱས་པ། མཁས་བཙུན་
བཟང་པོའི་རྣམ་ཐར་གྱིས་འཕགས་ཡུལ་གྱི་པཎྚི་ཏ་ཀུན་གྱི་གཙུག་ན་མངོན་པར་མཐོ་
བ༑ རྟེན་འབྱུང་གི་ཚུལ་ཟབ་མོ་སྟོང་པ་ཉིད་ཀྱི་སེང་གེའི་སྒྲས། གཞན་མུ་སྟེགས་དང་
དངོས་པོར་སྨྲ་བའི་རི་དྭགས་རྣམས་སྐྲག་པར་བྱེད་ནས་དེའི་རང་ཚུལ་འདོད་ཤེས་པ་
44

དབུ་མ་འཇུག་པའི་འབྲུ་འགྲེལ།
ཡང་དག་པའི་ལམ་ལ་འཇོག་པར་མཛད་པ། དཔལ་ལྡན་ཟླ་བ་གྲགས་པ་ཞེས་མཚན་
གྱི་གྲགས་པའི་བ་དན་དཀར་པོ་སྲིད་རྩེར་གཡོ་བ་དེ་ཉིད་ཀྱིས། དབུ་མ་རྩ་བར་ཟབ་
པ་སྟོང་པ་ཉིད་དངོས་སུ་བསྟན་ནས་རྒྱ་ཆེ་བའི་རིག་པ་ཤུགས་ཀྱི་བསྟན་པ་དེ་ཉིད་ལ་
མ་ཚང་བ་ཁ་བསྐང་བའི་ཚུལ་གྱིས། མདོ་སྡེ་ས་བཅུ་པའི་རྗེས་སུ་འབྲང་ནས་སོ་སྐྱེའི་
ཆོས་གསུམ་དང་། འཕགས་པའི་ས་བཅུ་དང་། མཐར་ཐུག་འབྲས་བུའི་ས་དང་བཅས་
པ་མཐའ་དག་གསལ་བར་བྱེད་པའི་རྩ་བའི་དོན་གྱི་འགྲེལ་པ་དབུ་མ་ལ་འཇུག་པ་ཉིད་
གང་བཤད་པར་བྱེད་པའི་ཆོས་ཡིན་ལ། །འདི་ཉིད་འཆད་པ་ལ། མཚན་གྱི་དོན།
འགྱུར་གྱི་དོན། གཞུང་གི་དོན། མཇུག་གི་དོན་དང་བཞི་ལས། དང་པོ་ནི་རྒྱ་གར་
ཟླ་སྐད་དུ་སོགས་ཀྱིས་བསྟན་ཏེ། སཾ་ཀྲི་ཏ་ལྷའི་སྐད་ལྟར་ན། མ་དྷྱ་མ་ཀ་ཨ་བ་ཏཱ་ར་ན་
མ་ཞེས་དང༌། བོད་སྐད་དུ་ནི་དབུ་མ་ལ་འཇུག་པ་ཞེས་བྱ་བ། སྐད་གཉིས་པོ་ཤན་
སྦྱར་ན་མ་དྷྱ་མ་ཀ་དབུ་མ་དང་ཨ་བ་ཏཱ་ར་ནི་འཇུག་པ་ན་མ་ནི་ཞེས་བྱ་བའོ། །དེ་ལ་
དབུ་མ་ཞེས་བྱ་བ་ནི་ཡོད་པ་དང་མེད་པ་དང་གཉིས་གཉིས་མིན་ལ་སོགས་པའི་སྤྲོས་
པའི་མཐའ་ཐམས་ཅད་བྲལ་བས་ན་དབུ་མའོ། །དེ་ལ་དབྱེ་ན། བརྗོད་བྱ་དོན་གྱི་
དབུ་མ་དང༌། རྗོད་བྱེད་ཚིག་གི་དབུ་མ་གཉིས། དང་པོ་ལ་དབྱེ་ན། གཞི།་ལམ།
འབྲས་བུའི་དབུ་མ་གསུམ་མོ། །གཉིས་པ་ལ་དབྱེ་ན། བཀའ་དང་བསྟན་བཅོས་
གཉིས། དང་པོ་ནི་ཤེར་ཕྱིན་འབུམ་པ་ལྟ་བུའོ། །ཕྱི་མ་ནི་རྩ་བ་ཤེས་རབ་ལྟ་བུ་སྟེ་
འདིར་ཕྱི་མ་ཡིན་ཏེ། འགྲེལ་པར་དབུ་མའི་བསྟན་བཅོས་ལ་འཇུག་པ་བྱ་བའི་ཕྱིར།
དབུ་མ་ལ་འཇུག་པ་རྩོམ་པར་འདོད་པས་ཞེས་གསུངས་སོ། །
གཉིས་པ། འཕགས་པ་འཇམ་དཔལ་སོགས་ཏེ། སོ་སྐྱེ་དང་ཉན་རང་ཐམས་ཅད་ཀྱི་
ས་ལས་འཕགས་པ་སྒྲིབས་གཉིས་ཀྱི་རྩུབ་རེག་ཐམས་ཅད་ཞི་བས་རྒྱུད་འཇམ་པ་དོན་
45

མཁན་ཆེན་ངག་དབང་དཔལ་བཟང་གིས་མཛད།
གཉིས་ཀྱི་དཔལ་དང་ལྡན་པའི་སྐུ་གཞོན་ནུ་བཅུ་དྲུག་ལོན་པའི་ན་ཚོད་ལྟར་རམ་སྐྱེ་
འཆི་བསྒྲེས་རྒུད་དང་བྲལ་བ་གཞོན་ནུའི་ལུས་འཆང་བ་ལྷག་པའི་ལྷ་དེ་ལ་ལོ་ཙཱ་བས་
འགྱུར་མཛད་པའི་སྔ་ལོག་ཏུ་དགོས་པ་དུ་མ་དང་བཅས་པར་དགོངས་ནས་སྒོ་གསུམ་
གཡོ་ཟོལ་མེད་པས་ཕྱག་འཚལ་བའོ། །གསུམ་པ་བསྟན་བཅོས་རྩོམ་པ་ལ་འཇུག་
པའི་ཡན་ལག་མཆོད་པར་བརྗོད་པ། བརྩམ་བྱ་བསྟན་བཅོས་ཀྱི་ལུས་དངོས་བརྩམ་
པ་མཐར་ཕྱིན་པའི་བྱ་བའོ། །དང་པོ་ལ་བྱང་སེམས་ཀྱི་རྒྱུ་གསུམ་སྤྱིར་བསྟན་པ་དང༌།
དེ་ལས་བྱེ་བྲག་ཏུ་སྙིང་རྗེ་ལ་བསྟོད་པ་གཉིས། དང་པོ་ནི། ཉན་ཐོས་སངས་རྒྱས་
སོགས་ཏེ་ཚིག་རྐང་བཞིས་བསྟན། སངས་རྒྱས་དང་བྱང་སེམས་རྣམས་ཀྱིས་ཀྱང་
ཐོག་མར་བཅོམ་ལྡན་འདས་སྙིང་རྗེ་ཆེན་པོ་སངས་རྒྱས་ཉིད་ཀྱི་རྒྱུ་ཕུན་སུམ་ཚོགས་
པ༑ འཁོར་བའི་སེམས་ཅན་སྐྱབས་མེད་པ་རྣམས་སྐྱོབ་པའི་མཚན་ཉིད་ཅན་བསྟོད་
པར་འོས་པ་ཉིད་དུ་བསྟན་པའི་ཕྱིར་གསུངས་ཏེ། ཉན་ཐོས་དང་རང་སངས་རྒྱས་
འབྲིང་པོ་རྣམས་ཐུབ་པའི་དབང་པོ་ལས་འཁྲུངས་ཏེ། དེས་རྟེན་ཅིང་འབྲེལ་བར་
འབྱུང་བ་ཕྱིན་ཅི་མ་ལོག་པ་བསྟན་པའི་དོན་ཉན་པ་དང་བསྒོམ་པའི་རིམ་པས་ཉན་
ཐོས་དང་རང་སངས་རྒྱས་ཀྱི་བྱང་ཆུབ་ཡོངས་སུ་རྫོགས་པའི་ཕྱིར་རོ།
འོ་ན་མཐོང་ཆོས་ཞི་ལ་དེ་ལྟར་ཡིན་ཀྱང༌། ཉན་ཐོས་གཞན་རྣམས་དང་རང་སངས་
རྒྱས་ལ་ཇི་ལྟར་ཞེ་ན་དེ་དག་ཀྱང་མྱོང་བར་ངེས་པའི་ལས་ཚེ་རབ་གཞན་དུ་རྣམ་སྨིན་
འཛིན་པ་ལྟར་ཚེ་འདིར་རྟེན་ཅིང་འབྲེལ་བར་འབྱུང་བ་ཉེ་བར་བསྟན་པ་ཉན་པ་ལ་
དོན་དམ་པའི་དོན་ལ་མཁས་སུ་ཟིན་ཀྱང༌། མཐོང་བའི་ཆོས་ཚེ་འདི་ཁོ་ན་ལ་མྱ་ངན་
ལས་འདས་པ་ཐོབ་པར་མི་འགྱུར་མོད་ཀྱི་ཚེ་རབ་གཞན་དུ་ངེས་པར་ཐོབ་སྟེ། བཞི་
བརྒྱ་པ་ལས། དེ་ཉིད་ཤེས་པས་གལ་ཏེ་འདིར། །མྱ་ངན་འདས་པ་མ་ཐོབ་ཀྱང༌།
46

དབུ་མ་འཇུག་པའི་འབྲུ་འགྲེལ། ཀ་
སྐྱེ་བ་གཞན་དུ་འབད་མེད་པར། །ངེས་པར་ཐོབ་འགྱུར་ལས་བཞིན་ནོ། །ཞེས་བཤད་
དོ༑ ༑རང་རྒྱལ་གྱི་རིགས་ཅན་བསྐལ་པ་བརྒྱའི་བར་དུ་སངས་རྒྱས་ལ་བསྟེན་ནས་
ཆོས་ཐོས་ནས་སྲིད་པ་ཐ་མའི་ཚེ། སངས་རྒྱས་དང་ཉན་ཐོས་དག་མེད་པའི་ཞིང་དུ་
རང་བྱུང་གི་བྱང་ཆུབ་མངོན་དུ་བྱེད་པའང་སངས་རྒྱས་ལས་འཁྲུངས་པ་སྟེ། རྩ་བར།
རྫོགས་སངས་རྒྱས་རྣམས་མ་བྱུང་ཞིང་། །ཉན་ཐོས་རྣམས་ནི་ཟད་པ་ན། །རང་སངས་
རྒྱས་ཀྱི་ཡེ་ཤེས་ནི། །རྟེན་པ་མེད་པར་རབ་ཏུ་སྐྱེ། །ཞེས་སོ། །སངས་རྒྱས་གང་ལས་
འཁྲུངས་ཞེ་ན། །བྱང་ཆུབ་སེམས་དཔའ་ལས་འཁྲུངས་ཤིང་། །རྒྱུ་གཉིས་ཀྱི་བྱང་ཆུབ་
སེམས་དཔའ་སངས་རྒྱས་ཀྱི་རྒྱུར་འགྱུར་ཏེ། གནས་སྐབས་ཀྱི་ཁྱད་པར་ལས་ནི་བྱང་
ཆུབ་སེམས་དཔའི་གནས་སྐབས་ལས་དེ་བཞིན་གཤེགས་པའི་གནས་སྐབས་འབྱུང་
བའི་ཕྱིར་དང༌། ཡང་དག་པར་འཛིན་དུ་འཇུག་པ་ལས་ནི་འཕགས་པ་འཇམ་དཔལ་
བྱང་ཆུབ་སེམས་དཔར་གྱུར་པ་ཉིད་ཀྱིས་སྟོན་པ་འདི་དང་། དེ་ལས་གཞན་པའི་དེ་
བཞིན་གཤེགས་པ་རྣམས་ཆོས་ཐོག་མ་ཁོ་ན་བྱང་ཆུབ་ཀྱི་སེམས་ཡང་དག་པར་འཛིན་
དུ་བཅུག་པ་མདོ་སྡེ་ལས་མངོན་པ་ལྟ་བུའོ། །
དེ་ལ་སྔ་མ་ནི་བྱང་སེམས་རང་རྒྱུད་པས་ཉེར་ལེན་གྱི་རྒྱུ་བྱས་པ་དང༌། ཕྱི་མ་ནི་སྤྲུལ་
པའི་བྱང་སེམས་ཀྱི་ལྷན་ཅིག་བྱེད་རྐྱེན་བྱས་པའི་དོན་ཏོ། །དེས་ན་རྒྱུ་ལ་མཆོད་
བརྗོད་པས་འབྲས་བུ་ལ་མཆོད་པར་བརྗོད་པ་ཤུགས་ཀྱིས་འཕང་བའི་ཕྱིར་རོ། །དཀོན་
མཆོག་བརྩེགས་པའི་མདོར། འོད་སྲུང་འདི་ལྟ་ཏེ་དཔེར་ན་ཟླ་བ་ཚེས་པ་ལ་ཕྱག་འཚལ་
བ་ལྟར་ཉ་བ་ལ་མ་ཡིན་ནོ། །འོད་སྲུང་དེ་བཞིན་དུ་གང་དག་ང་ལ་རབ་ཏུ་དང་བ་རྣམས་
ཀྱིས་བྱང་ཆུབ་སེམས་དཔའ་རྣམས་ལ་ཕྱག་བྱའི། །དེ་བཞིན་གཤེགས་པ་རྣམས་ལ་
ནི་དེ་ལྟ་མ་ཡིན་ནོ། །དེ་ཅིའི་ཕྱིར་ཞེ་ན། བྱང་ཆུབ་སེམས་དཔའ་རྣམས་ལས་ནི་དེ་
47

མཁན་ཆེན་ངག་དབང་དཔལ་བཟང་གིས་མཛད།
བཞིན་གཤེགས་པ་རྣམས་བྱུང་ངོ༌། །དེ་བཞིན་གཤེགས་པ་ལས་ནི་ཉན་ཐོས་དང་རང་
སངས་རྒྱས་རྣམས་འབྱུང་ཞེས་གསུངས་པས་སོ། །བྱང་སེམས་དེ་དག་གི་རྒྱུ་གང་ཡིན་
ཅེ་ན། སེམས་ཅན་སྡུག་བསྔལ་ལས་སྐྱབས་པར་འདོད་པའི་དམིགས་རྣམ་ཅན་གྱི་
སྙིང་རྗེའི་སེམས་དང་། གཉིས་སུ་མེད་པའི་བློ་གྲོས་དངོས་པོ་དང་དངོས་མེད་ལ་སོགས་
པའི་མཐའ་གཉིས་དང་བྲལ་བའི་ཤེས་རབ་དང༌། གཞན་དོན་དུ་རྫོགས་བྱང་དོན་
གཉེར་གྱི་བྱང་ཆུབ་ཀྱི་སེམས་དང་གསུམ་པོ་བྱང་སེམས་དེ་ཡི་རྒྱུ་ཡིན་ནོ། །དེ་དག་
ལས་གང་གང་གཙོ་ཆེ་ཞེ་ན། སྤྱིར་ལས་དང་པོ་བ་རྣམས་ཀྱི་རྩ་བ་སྙིང་རྗེ་ལས་སྐྱེས་
དགོས་ཀྱང་། གཙོ་བོ་ནི་དོན་དམ་བྱང་ཆུབ་ཀྱི་སེམས་ཉིད་ཡིན་ཏེ། ཟླ་བས་ཀྱང་བྱང་
ཆུབ་སེམས་དཔའི་སྒྲས་བསྙད་པ་ས་དང་པོར་མཐོང་ལམ་དོན་དམ་པའི་བྱང་ཆུབ་ཀྱི་
སེམས་རྟོགས་པ་ལ་མཛད་པ་དང་། ཞི་བ་ལྷས། ཉོན་མོངས་ཤེས་བྱའི་སྒྲིབ་པ་ཡི། །
མུན་གྱི་གཉེན་པོ་སྟོང་པ་ཉིད། །ཞེས་གསུངས་པའོ།
དེས་ན་བྱང་ཆུབ་ཀྱི་སེམས་དག་པར་བྱེད་པ་དང་ཚོགས་གོང་ནས་གོང་དུ་འཕེལ་བ་
དང་༑ ཆོས་ཐམས་ཅད་བདག་མེད་པར་མཐོང་བས་གང་ལ་མི་ནུས་པའི་ཞུམ་པ་སྤོང་
བ་ལ་དོན་དམ་བྱང་སེམས་གཙོ་ཆེའོ། །གཉིས་པ་སྙིང་སྙིང་རྗེ་ཆེན་པོ་ལ་སོ་སོར་མ་ཕྱེ་
བར་བསྟོད་པ་དང༌། ཕྱེ་སྟེ་ཕྱག་འཚལ་བ་གཉིས། དང་པོ་གང་ཕྱིར་བརྩེ་ཉིད་སོགས་
ཚིག་རྐང་བཞིས་བསྟན་ཏེ། ཇི་ལྟར་ཕྱི་རོལ་གྱི་ལོ་ཏོག་ཕུན་སུམ་ཚོགས་པ་ལ། མྱུ་
གུ་མ་སྐྱེས་པ་སྐྱེད་པ་ལ་ས་བོན་དང༌། སྐྱེ་བ་མི་ཉམས་པ་ལ་ཆུ་དང་། སྨིན་པས་ཁོ་ན་
གཅིག་ནས་གཅིག་ཏུ་བརྒྱུད་པ་ཡུན་རིང་དུ་གནས་པར་བྱེད་པ་ལྟར། གང་ཕྱིར་བརྩེ་
བ་སྙིང་རྗེ་ཆེན་པོ་ཉིད་རྒྱལ་བའི་ལོ་ཏོག་ཕུན་སུམ་ཚོགས་པ་འདིའི། ཐོག་མར་བྱང་
ཆུབ་ཀྱི་སེམས་ཀྱི་མྱུ་གུ་མ་སྐྱེས་པ་སྐྱེད་པར་བྱེད་པ་ས་བོན་དང་ནི། བར་དུ་སྐྱེས་ཟིན་
48

ཌ དབུ་མ་འཇུག་པའི་འབྲུ་འགྲེལ། ཥཥ
གྱི་ཚོགས་གཉིས་གོང་ནས་གོང་དུ་འཕེལ་བར་བྱེད་པ་ལ་ཆུ་དང༌། ཐ་མ་ཡུན་རིང་
པོར་དམ་པའི་ཆོས་ཀྱི་ལོངས་སྤྱོད་ཉེ་བར་གནས་པར་བྱེད་པ་སྨིན་པ་ལྟ་བུར་གྱུར་པའི་
ཕྱིར་རོ། །དེའི་ཕྱིར་ཟླ་བ་གྲགས་པ་བདག་གིས་བསྟན་བཅོས་རྩོམ་པའི་ཐོག་མར་
སྙིང་རྗེ་ཆེན་པོ་ཉིད་ལ་བསྟོད་པར་བགྱིའོ། ། [
ཅིའི་ཕྱིར་སྙིང་རྗེ་ཆེན་པོ་ཉིད་ས་བོན་དང་འདྲ་བ་ཡིན་ཞེ་ན། ཀུན་རྫོ་བ་དང་དོན་དམ་
པའི་བྱང་ཆུབ་ཀྱི་སེམས་རྣམ་པ་གཉིས་ཀྱི་མྱུ་གུ་མ་སྐྱེས་པ་སྐྱེད་པར་བྱེད་པ་སྟེ། འདི་
ལྟར་སྙིང་རྗེ་ཅན་ནི་གཞན་གྱི་སྡུག་བསྔལ་བ་ཉིད་ཀྱི་སེམས་ཅན་མ་ལུས་པ་ཡོངས་སུ་
བསྐྱབ་པའི་ཕྱིར་བདག་གི་འཇིག་རྟེན་མཐའ་དག་སྡུག་བསྔལ་ལས་བཏོན་ཏེ། སངས་
རྒྱས་ཉིད་ལ་སྦྱོར་སྙམ་དུ་གདོན་མི་ཟ་བར་ཀུན་རྫོབ་བྱང་ཆུབ་ཀྱི་སེམས་བསྐྱེད་ལ།
དམ་བཅས་པ་འདིའང་གཉིས་སུ་མེད་པའི་ཡེ་ཤེས་སྤང་བས་མི་འགྲུབ་པས་དེའི་འོག་
ཏུ་གདོན་མི་ཟ་བར་དོན་དམ་བྱང་སེམས་གཉིས་སུ་མེད་པའི་ཡེ་ཤེས་ལའང་འཇུག་
པར་འགྱུར་རོ། །བར་དུ་ཅིའི་ཕྱིར་ཆུ་དང་འདྲ་ཞེ་ན། བྱང་ཆུབ་ཀྱི་སེམས་ཀྱི་མྱུ་གུ་
འབྲས་བུ་ཕུན་སུམ་ཚོགས་པ་སངས་རྒྱས་མ་ཐོབ་བར་དུ་བར་མ་དོར་ཉེ་ཞོ་མེད་པར་
གོང་ནས་གོང་དུ་འཕེལ་བར་བྱེད་དེ། འདི་ལྟར་སེམས་བསྐྱེད་དུ་ཟིན་ཀྱང༌། གལ་
ཏེ་དུས་ཕྱིས་སྙིང་རྗེའི་ཆུ་ཡང་ནས་ཡང་དུ་མ་བཅུས་ན། བར་མ་དོར་ཉན་རང་གི་བྱང་
ཆུབ་ཏུ་ཡོངས་སུ་མྱ་ངན་ལས་འདའ་བར་འགྱུར་རོ། །དེའི་ཕྱིར་སྙིང་རྗེ་ནི་སངས་རྒྱས་
ཀྱི་ཆོས་རྣམས་སྐྱེད་པར་བྱེད་པ་ལ་ཆུ་དང་ཆོས་མཚུངས་པ་ཡིན་ནོ། །ཅིའི་ཕྱིར་སྨིན་
པ་དང་འདྲ་ཞེ་ན། སངས་རྒྱས་རྣམས་རང་དོན་མཐར་ཕྱིན་ཆོས་སྐུ་བརྙེས་ཀྱང་། སྙིང་
རྗེས་ཡོངས་སུ་ཟིན་པའི་དབང་གིས་གཟུགས་སྐུ་འཁོར་བ་ཇི་སྲིད་བར་ཆོས་ཀྱི་འཁོར་
ལོ་བསྐོར་ཏེ། འཕགས་པའི་ཚོགས་ཀྱི་འབྲས་བུ་གཅིག་ནས་གཅིག་ཏུ་བརྒྱུད་པ་རྣམས་
49

མཁན་ཆེན་ངག་དབང་དཔལ་བཟང་གིས་མཛད།
བར་མ་ཆད་བར་ཡུན་རིང་དུ་མངོན་པར་འཕེལ་བའི་ཕྱིར་རོ། །སྙིང་རྗེའི་སྨིན་པ་དང་
བྲལ་ན་འབྲས་བུ་ཡོང་བའི་གོ་སྐབས་ཐོབ་ཀྱང༌། མྱ་ངན་ལས་འདས་པ་ལ་མངོན་དུ་
བྱས་ན་ཆོས་ཀྱི་ལོངས་སྤྱོད་ཡུན་རིང་དུ་གནས་པར་མི་འགྱུར་བ་དེས་ན་སྙིང་རྗེ་ནི་
ཡོངས་སུ་སྨིན་པ་འདྲ་བ་ཡིན་ནོ། །གཉིས་པ་ལ་སེམས་ཅན་ལ་དམིགས་པའི་སྙིང་
རྗེ་ལ་བསྟོད་པ་དང་། ཆོས་དང་དམིགས་པ་མེད་པའི་སྙིང་རྗེ་བསྟན་པ་གཉིས། དང་
པོ་ནི། དང་པོ་ང་ཞེས་སོགས་ཚིག་བཅད་གཅིག་གིས་བསྟན་ཏེ། བདག་གིར་མངོན་
པར་ཞེན་པའི་དང་པོར་ང་ཞེས་རང་གི་ཉེར་ལེན་ཕུང་པོ་རྣམས་ལ་ཡོད་པ་མ་ཡིན་པའི་
བདག་ཏུ་མངོན་པར་ཞེན་ཅིང༌། དེའི་འོག་ཏུ་བདག་ཏུ་བཟུང་བྱ་མ་ཡིན་པ་སེམས་
ཅན་དང་། སེམས་ཅན་མ་ཡིན་པའི་དངོས་པོ་རྣམས་ལ་བདག་གིའོ་ཞེས་གཟུང་བས་
འཕྱན་པར་འགྱུར་རོ། ། ༢༩
ཇི་ལྟར་འགྲོ་བ་འདི་ཟོ་ཆུན་གྱི་རྒྱུད་དང་ཆོས་མཚུངས་པ་ཡིན་ཞེ་ན། རྣམ་པ་དྲུག་གིས་
ཆོས་མཚུངས་ཏེ། རྒྱུ་བདག་དང་བདག་གིར་འཛིན་པ་དེས་བསྐྱེད་པའི་ལས་དང་ཉོན་
མོངས་པའི་ཐག་པས་ཆེས་དམ་དུ་བསྡམ་པ། འཁྲུལ་འཁོར་བསྐོར་མཁན་རྣམ་པར་
ཤེས་པས་བསྐྱོན་པ་ལ་རག་ལས་པ། འཁོར་བའི་ཁྲོན་པ་ཆེན་པོ། སྲིད་པའི་རྩེ་མོ་
ནས་མནར་མེད་པ་ལ་ཐུག་པར་བར་མེད་པར་འཁྱམས་པ། རང་གིས་ངང་གིས་ངན་
སོང་དུ་ཐུར་དུ་འགྲོ་བ་འཇུག་པ་ལྷ་དང་མིའི་གྱེན་ལ་འབད་པས་དྲང་བར་བྱ་བ། མི་
ཤེས་པ་ལ་སོགས་པ་ཉོན་མོངས་པ་དང་ལས་དང་སྐྱེ་བའི་ཀུན་ནས་ཉོན་མོངས་པ་
གསུམ་ཡོད་ཀྱང་སྔ་མ་དང་ཕྱི་མ་དང་བར་མའི་རིམ་པ་ངེས་པར་མི་ཟིན་ལ་ཉི་མ་རེ་
རེ་ཞིང་སྡུག་བསྔལ་གྱི་སྡུག་བསྔལ་དང་འགྱུར་བའི་སྡུག་བསྔལ་དག་གིས་གཟིར་བའི་
ཕྱིར་ན་ཟོ་ཆུན་ཁྱུད་མོ་དང་འདྲའོ། །མདོར་ན་རྟག་མི་རྟག་དང་རང་བཞིན་ཡོད་མེད་
50

། དབུ་མ་འཇུག་པའི་འབྲུ་འགྲེལ། ༩
སོགས་གང་གིས་ཀྱང་ཁྱད་པར་དུ་མ་བྱས་པར་ལས་ཉོན་གིས་དབང་གིས་འཁོར་བར་
རང་དབང་མེད་པར་འཁྱམས་པའི་འགྲོ་བ་ཙམ་ལ་དམིགས་པ་ནི། འདིའི་དམིགས་
པའི་ཁྱད་ཡིན་ཏེ། དེ་དང་བྲལ་བར་འདོད་པའི་རྣམ་པ་སྙིང་རྗེ་ཆེན་པོ་གྱུར་པ་གང་
ཡིན་དེ་ལ་འདུད་དོ། །གཉིས་པ་འགྲོ་བ་གཡོ་བ་སོགས་ཚིག་རྐང་གཉིས་ཀྱི་བསྟན་
ཏེ༑ འདིའི་ཡུལ་ཁྱབ་པ་འདུ་བྱེད་ཀྱི་སྡུག་བསྔལ་ལ་དམིགས་པ་ཏེ་འགྲེལ་པར་མོད་
དྲངས་པ་མི་རྟག་པ་ཐམས་ཅད་སྡུག་བསྔལ་དུ་གསུངས་པའོ། །དེས་ན་འགྲོ་བ་སྐད་
ཅིག་སྐད་ཅིག་གིས་གཡོ་བ་ནི་ཇི་ལྟར་རླུང་ཅུང་ཟད་ཀྱི་བསྐྱོད་པའི་ཆུ་ནང་གི་ཟླ་བའི་
གཟུགས་བརྙན་ལྟར། མི་རྟག་ཞིང་སྐད་ཅིག་གིས་སྐྱེ་འགག་བྱེད་ལ་གཡོ་བའི་རང་
བཞིན་དུ་དམིགས་པའི་ཁྱད་པར་དང་། དོན་དམ་པར་སྐྱེ་བ་མེད་པ་ལ་རང་བཞིན་
གྱིས་སྟོང་པར་མཐོང་བའི་སྒོ་ནས་སྡུག་བསྔལ་དང་བྲལ་བར་འདོད་པའི་དམིགས་རྣམ་
ཀྱི་སྒོ་ནས་གསལ་བར་ཕྱེ་བའོ།
འདི་དག་གི་དང་པོ་ནི་བྱང་སེམས་སོ་སྐྱེ་རྣམས་ལའོ། །གཉིས་པ་ནི་ཉན་ཐོས་དང་
རང་བྱང་ཆུབ་རྣམས་ཀྱི་མི་རྟག་པར་མཐོང་བ་དང་སེམས་ཅན་ཉེ་ཚེ་བ་ལ་དམིགས་
ཀྱིས་ཐམས་ཅད་ལ་སྙིང་རྗེ་དམིགས་པ་མ་ཡིན་ནོ། །གསུམ་པ་དང་གཉིས་པ་ནི་བྱང་
སེམས་འཕགས་པ་དང་སངས་རྒྱས་རྣམས་ལ་མངའ་བས་སྙིང་རྗེ་དེ་གང་ལ་མངའ་བའི་
གང་ཟག་དང་བཅས་པ་ལའོ། །གཉིས་པ་བརྩམ་བྱ་བསྟན་བཅོས་ཀྱི་ལུས་དངོས་ལ།
གནས་སྐབས་ཀྱིས་བཤད་པ་དང་། མཐར་ཐུག་གིས་བཤད་པ་དང་གཉིས། དང་པོ་
ལ༑ ས་བཅུ་སོ་སོར་བཤད་པ་དང་། སའི་ཡོན་ཏན་བཤད་པ་གཉིས། དང་པོ་རབ་
དགའ་ལ་སོགས་པ་ལྔ་བཤད་པ་དང༌། ས་དྲུག་པ་མངོན་དུ་གྱུར་པ། རིང་དུ་སོང་བ་
སོགས་བཞི་བཤད་པའོ། །དང་པོ་ལ། ས་དང་པོ་རབ་ཏུ་དགའ་བ་བཤད་པ། གཉིས་
51

མཁན་ཆེན་ངག་དབང་དཔལ་བཟང་གིས་མཛད།
པ་དྲི་མ་མེད་པ། གསུམ་པ་འོད་བྱེད་པ། བཞི་པ་འོད་འཕྲོ་བ། ལྔ་པ་སྦྱང་དཀའ་བ་
བཤད་པ་དང་ལྔ། དང་པོ་ལ་ས་དང་པོ་དངོས་བཤད་པ་དང་། ལེའུའི་སྐབས་བསྡུ་བ་
གཉིས། དང་པོ་ལ་ཁྱད་གཞི་སའི་ངོ་བོ་མདོར་བསྟན་པ། ཁྱད་ཆོས་སའི་ཡོན་ཏན་
རྒྱས་པར་བཤད་པ། སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་དང་གསུམ།
དང་པོ། རྒྱལ་བའི་སྲས་པོ་སོགས་ཚིག་བཅད་གཅིག་གིས་བསྟན་ཏེ། ས་ཐམས་ཅད་
རང་གི་ངོ་བོས་ནི་དབྱེ་བ་མེད་དེ་མཉམ་བཞག་སྤྲོས་བྲལ་ཡིན་པའི་ཕྱིར། ཇི་སྐད་དུ།
ཇི་ལྟར་བར་སྣང་བྱ་རྗེས་མཁས་རྣམས་ཀྱིས། །བརྗོད་པར་ནུས་མ་ཡིན་ཞིང་མི་མཐོང་
བ༑ ༑དེ་ལྟར་རྒྱལ་བའི་སྲས་ཀྱི་ས་ཀུན་ཀྱང་། །བརྗོད་མི་ནུས་ན་མཉན་པར་ག་ལ་
ནུས། །ཞེས་གསུངས་སོ། །དེ་ལྟར་ན་ངོ་བོའི་དབྱེ་བ་མེད་ཀྱང༌། ཡོན་ཏན་གྱི་
གྲངས་དང་། མཐུ་ཕུལ་བྱུང་ཐོབ་པ་དང་། སྦྱིན་པ་ལ་སོགས་པའི་ཕར་ཕྱིན་ཀླག་
པ་དང་། རྣམ་པར་སྨིན་པ་འཕེལ་བའི་བྱེ་བྲག་གིས་རབ་ཏུ་དབྱེ་བ་རྣམ་པ་བཅུར་
བཞག་པས། ས་དང་པོ་རབ་ཏུ་དགའ་བ་ལ་གནས་པའི་རྒྱལ་བའི་སྲས་པོ་འདིའི་གོང་
དུ་བཤད་པའི་དམིགས་རྣམ་ཅན་གྱི་སྙིང་རྗེའི་སེམས་གང་གི་འགྲོ་བ་རྣམས། ཡང་
དག་འབྲས་བུར་རྣམ་པར་གྲོལ་བར་བྱ་ཕྱིར་སྙིང་རྗེའི་གཞན་དབང་དུ་གྱུར་ཅིང༌།ཀུན་
ཏུ་བཟང་པོའི་སྨོན་པའི་སྨོན་ལམ། གང་ཡང་དུས་གསུམ་གཤེགས་པའི་རྒྱལ་བ་ཡི། །
བྱང་ཆུབ་སྤྱོད་པའི་སྨོན་ལམ་བྱེ་བྲག་རྣམས། །ཞེས་སོགས་ཀྱིས་བསྡུས་པའི་སྨོན་ལམ་
ཆེན་པོ་བཅུ་ལ་སོགས་པའི་སྨོན་ལམ་འབུམ་ཕྲག་གྲངས་མེད་པ་ཕྲག་བཅུར་སྨོན་ལམ་
གྱིས་ཡོངས་སུ་བསྔོས་པ་རབ་ཏུ་དགའ་བ་ཞེས་བྱ་བའི་མིང་ཅན་གཉིས་སུ་མེད་པའི་
ཡེ་ཤེས་དེའི་རྒྱུ་ཅན་གྱི་འབྲས་བུ་ཉེ་བར་མཚོན་པ་དེ་ལ་ནི། རབ་ཏུ་གནས་པ་དེ་ནི་
ས་དང་པོ་ས་ཞེས་བྱའོ། །གཉིས་པ་ལ་རང་གི་རྒྱུད་མཛེས་པར་བྱེད་པའི་ཡོན་ཏན།
52

།7 དབུ་མ་འཇུག་པའི་འབྲུ་འགྲེལ། %%
གཞན་གྱི་རྒྱུད་ཟིལ་གྱིས་གནོན་པའི་ཡོན་ཏན། ས་དང་པོར་ལྷག་པའི་ཡོན་ཏན་བསྟན་
པ་དང་གསུམ། དང་པོ་ལ་དོན་ལྡན་གྱི་མཚན་ཐོབ་པའི་ཡོན་ཏན། རིགས་སུ་སྐྱེ་བ་
སོགས་བླང་བྱའི་ཁྱད་པར་ཐོབ་པའི་ཡོན་ཏན། ངན་སོང་སོགས་སྤང་བྱ་འགག་པའི་
ཡོན་ཏན་གསུམ། དང་པོ་ནི། དེ་ནས་བཟུང་སྟེ་སོགས་ཚིག་རྐང་གཉིས་ཀྱིས་བསྟན་
ཏེ༑ སེམས་བསྐྱེད་པ་ས་དང་པོ་ཐོབ་པ་དེ་ནས་བཟུང་སྟེ་རྒྱལ་བའི་སྲས་པོ་དེ་ལ་བྱང་
ཆུབ་སེམས་དཔའ་ཞེས་བྱ་བའི་སྒྲ་ཉིད་ཀྱི་བསྙད་དེ། དོན་དམ་སེམས་བསྐྱེད་མངོན་
སུམ་མཐོང་བ་དང་ཆོས་ཉིད་བསམ་ངོ་དང་བྲལ་བས། སོ་སྐྱེ་དང་ཉན་རང་གི་ས་ལས་
འདས་པའི་ཕྱིར་རོ། ། ༼ 33་ཀྱི་ཆབ་
གཉིས་པ་ལ་རིགས་ཀྱི་ཡོན་ཏན། སྤང་བྱའི་ཡོན་ཏན། རྟགས་པའི་ཡོན་ཏན། ནུས་
པའི་ཡོན་ཏན། གོང་དུ་འཕེལ་བའི་ཡོན་ཏན་ལྔ། དང་པོ། འདི་ནི་དེ་བཞིན་གཤེགས་
པ་རྣམས་ཀྱི་རིགས་སུའང་སྐྱེ་བ་སྟེ་ཞེས་པས། སེམས་བསྐྱེད་པ་དང་པོ་ལ་གནས་
པའི་བྱང་ཆུབ་སེམས་དཔའ་འདི་ནི། དེ་བཞིན་གཤེགས་པའི་ས་ཀུན་ཏུ་འོད་ཅེས་བྱ་
བའི་རྗེས་སུ་འགྲོ་བའི་ལམ་སྐྱེ་བའི་ཕྱིར་ན་བྱང་སེམས་དེ་ནི་དེ་བཞིན་གཤེགས་པའི་
རིགས་སུ་སྐྱེ་བ་ཆོས་ཀྱི་དབྱིངས་ཀྱི་ཕྱོགས་གཅིག་ལ་ཞུགས་པ་ཡིན་ནོ། །འགྲེལ་
པར༑ སོ་སྐྱེ་དང་ཉན་རང་ཐམས་ཅད་ཀྱི་ས་ལས་འདས་པ་ཞེས་པས་བདག་མེད་གཉིས་
ཀྱི་ཁྱད་པར་དུ་བྱས་པའི་ལྟ་བས་ཁྱད་པར་འཕགས་ཅེས་པའི་དོན་ནོ། །གཉིས་པ་
འདི་ནི་ཀུན་ཏུ་སྦྱོར་བ་གསུམ་པོ་ཐམས་ཅད་སྤང་བ་ཡིན་ཅེས་པས་བསྟན་ཏེ། སེམས་
དཔའ་འདིའི་རྒྱུད་ཀྱི་སྲིད་པར་ཀུན་ཏུ་སྦྱོར་བ་འཇིགས་ཚོགས་སུ་ལྟ་བ་དང་། ཐེ་ཚོམ་
དང་ཚུལ་ཁྲིམས་དང་བརྟུལ་ཞུགས་མཆོག་འཛིན་ཏེ་གསུམ་པོ་སྤངས་པ་ཡིན་ཏེ།བདག་
མེད་རྟོགས་པས་འཇིགས་ལྟ་སྤང་བ་དང༌། མངོན་སུམ་དུ་མཐོང་ནས་ཐེ་ཚོམ་སྤང་
53

མཁན་ཆེན་ངག་དབང་དཔལ་བཟང་གིས་མཛད།
བ་དང་། འཕགས་པའི་ས་བརྙེས་པས་ཚུལ་ཁྲིམས་བརྟུལ་ཞུགས་མཆོག་འཛིན་སླར་
ཡང་མི་སྐྱེ་བའི་ཆོས་ཅན་ཏུ་བྱས་པའི་ཕྱིར་རོ། །གསུམ་པ། བྱང་ཆུབ་སེམས་དཔའ་
དེ་ནི་དགའ་བ་མཆོག་ཏུ་གྱུར་འཆང་ཞིང་ཞེས་པས་བསྟན་ཏེ། སེམས་དཔའ་དེ་ནི་
འཇིག་རྟེན་ལས་འདས་པའི་དགའ་བ་མཆོག་ཏུ་གྱུར་པ་འཆང་བའང་ཡིན་ཏེ། ཡང་
དག་པ་ཉིད་དུ་ངེས་པར་ཞུགས་པས། དེའི་རྒྱུ་ཅན་གྱི་ཡོན་ཏན་ཐོབ་པ་དང༌། རང་
སའི་མི་མཐུན་ཕྱོགས་སྤང་བའི་མཐུ་ཐོབ་པའི་ཕྱིར་རོ། །བཞི་པ། འཇིག་རྟེན་ཁམས་
བརྒྱ་ཀུན་ནས་གཡོ་བར་ནུས་པར་གྱུར་པའང་ཡིན་ཞེས་པས་བསྟན་ཏེ། རྫུ་འཕྲུལ་
གྱི་སྟོབས་ཀྱིས་འཇིག་རྟེན་གྱི་ཁམས་བརྒྱ་གཡོ་བར་བྱེད་ནུས་པར་གྱུར་པ་ལ་སོགས་
པའང་ཡིན་ཏེ་རྫུ་འཕྲུལ་ལ་དབང་འབྱོར་བའི་ཕྱིར་རོ།
ལྔ་པ་ས་ནས་སར་གནོན་བྱེད་ཅིང་གོང་མར་རབ་ཏུ་འགྲོ་བར་འགྱུར་གསུངས་ཏེ། འདི་
ནི་ས་འོག་མ་མཐར་ཕྱིན་ནས་ས་གོང་མར་གནོན་ཅིང་གོང་ནས་གོང་དུ་འགྲོ་བར་འགྱུར་
ཏེ༑ ཇི་ལྟར་རང་གི་ཁོང་དུ་ཆུད་པའི་ཆོས་ལ་གོམས་པའི་ཕྱིར་དང༌། ས་གཉིས་པ་ལ་
སོགས་པ་གནོན་པ་ལ་སྤྲོ་ཞིང་བརྩོན་པའི་ཕྱིར་རོ། །གསུམ་པ་ལ་དངོས་དང་། དེའི་
དཔེས་བཤད་པ་གཉིས། དང་པོ་ནི། དེ་ཚེ་འདི་ཡི་སོགས་ཚིག་རྐང་གཉིས་ཀྱིས་
བསྟན་ཏེ། དེའི་ཚེ་འདིའི་རྒྱུད་ལ་ཟག་མེད་ཀྱི་སྡོམ་པ་ཐོབ་པའི་ཕྱིར་ངན་འགྲོར་འགྲོ་
བའི་ལས་ལམ་མཐའ་དག་འགགས་པར་འགྱུར་ལ། བདེན་པ་མཐོང་བས་དེ་ཚེ་འདིའི་
སོ་སོ་སྐྱེ་བོའི་ས་རྣམས་ཐམས་ཅད་ཟད་པ་སྟེ་དེ་ལས་འདས་ཏེ་འཕགས་པའི་ས་མངོན་
དུ་བྱེད་པའི་ཕྱིར་རོ། །གཉིས་པ། འདི་ནི་འཕགས་པ་བརྒྱད་པ་ཇི་ལྟ་དེ་ལྟར་ཉེ་བར་
བསྟན་ཅེས་གསུངས་པས་བསྟན་ཏེ། བྱང་སེམས་སེམས་དང་པོ་བསྐྱེད་པ་འདི་ནི་ཉན་
ཐོས་དགྲ་བཅོམ་འབྲས་གནས་ནས་ལུགས་ལྡོག་ཏུ་རྩིས་པའི་རྒྱུན་ཞུགས་ཞུགས་པ་
54

དབུ་མ་འཇུག་པའི་འབྲུ་འགྲེལ།  ཿ
རྣམས་ལ་རང་དང་རྗེས་སུ་མཐུན་པའི་འཕགས་པའི་ཆོས་རྟོགས་པ་ལས་སྐྱོན་དང་བྲལ་
ཞིང་ཡོན་ཏན་འབྱུང་བ་ཇི་ལྟ་བ་དེ་ལྟར་སེམས་བསྐྱེད་པ་དང་པོ་ལ་གནས་པའི་བྱང་
ཆུབ་སེམས་དཔའ་འདིའང་ས་རྟོགས་པ་ལས་རང་དང་མཚམས་པའི་ཡོན་ཏན་འབྱུང་
བ་དང༌། སྐྱོན་ཟད་པ་འཕགས་པ་བརྒྱད་པ་རྒྱུན་དུ་ཞུགས་པའི་དཔེའི་སྒོ་ནས་ཉེ་བར་
བསྟན་པ་ཡིན་ནོ། །གཉིས་པ། གཞན་ཟིལ་གྱིས་གནོན་ཚུལ་ལ། དངོས་དང་། འཕྲོས་
དོན་གཉིས། དང་པོ་རྫོགས་པའི་བྱང་ཆུབ་སོགས་ཏེ་ཚིག་རྐང་གསུམ་གྱིས་བསྟན་ཏེ།
འདི་ལྟར་དོན་དམ་པའི་རང་བཞིན་གྱི་རྫོགས་པའི་བྱང་ཆུབ་ཀྱི་སེམས་བསྐྱེད་པ་དང་
པོ་ལ་གནས་པའི་བྱང་ཆུབ་སེམས་དཔའ་ཀྱང༌། ཐུབ་པའི་དབང་པོའི་གསུངས་ལས་
སྐྱེས་པ་ཉན་ཐོས་དགྲ་བཅོམ་པ་རྣམས་དང༌། རང་རྒྱལ་དང་བཅས་པ་རྣམས་ནི་གཞན་
ནི་ཕན་པའི་ལྷག་པའི་བསམ་པ་དང་དེ་བཞིན་ཉིད་མཐོང་བའི་བསོད་ནམས་དག་གི་
སྟོབས་ཀྱིས་རྣམ་པར་ཕམ་ཞིང་ཟིལ་གྱིས་གནོན་པར་བྱེད་དེ། དེ་ནི་ཉན་རང་དག་
ལ་མེད་པས། དེའི་ཕྱིར་བྱང་ཆུབ་སེམས་དཔའ་འདི་ནི་དེ་དག་ལ་བསོད་ནམས་རྣམ་
པར་འཕེལ་ཞིང་ལྷག་པ་ཡིན་ནོ། །
འོན་ཏེ་ལྷག་པའི་བསམ་པས་ཟིལ་གྱིས་གནོན་མོས་སྤྱོད་པས་ཅིའི་ཕྱིར་མི་གནོན་སྙམ་
ན༑ དེ་ནི་མ་ཡིན་ཏེ་ཚོགས་སྦྱོར་དུ། བདག་གཞན་མཉམ་པ་ཉིད་མ་རྟོགས་པ་དང་
དེ་བཞིན་གཤེགས་པའི་རིགས་སུ་སྐྱེ་བའང་མིན་པ་དེའི་ཕྱིར་དོན་དམ་སེམས་བསྐྱེད་
ཀྱིས་ཟིན་པས་ཁྱད་པར་བྱས་པ་ཡིན་པར་ཤེས་པར་བྱའོ། །གཉིས་པ། དེ་ནི་རིང་དུ་
སོང་བར་བློ་ཡང་ལྷག་པར་འགྱུར། །ཞེས་པས་བསྟན་ཏེ། སེམས་བསྐྱེད་པ་བདུན་
པ་རིང་དུ་སོང་བ་དེར་སོན་པ་དེའི་ཚེ་ཐབས་ཀྱི་ཕ་རོལ་ཏུ་ཕྱིན་པ་ལྷག་པར་ཐོབ་པས་
སེམས་ཀྱི་སྐད་ཅིག་རེ་རེ་ལ་འགོགས་པར་འཇུག་ལྡང་ནུས་ལ་དེ་ནས་མཚན་འཛིན་
55

མཁན་ཆེན་ངག་དབང་དཔལ་བཟང་གིས་མཛད།
སླར་ཡང་མི་སྐྱེས་པའི་ཆོས་ཅན་དུ་བྱས་པས་ཉན་རང་རྣམས་བློ་ཤེས་རབ་གོམ་པའི་
སྟོབས་ཀྱིས་ཟིལ་གྱིས་གནོན་ཞེས་པའི་དོན་ཡིན་ཏེ་ལྟ་བའི་སྒོ་ནས་ས་དང་པོ་ནས་
བདག་མེད་གཉིས་མཐོང་བས་དེ་བཞིན་གཤེགས་པའི་རིགས་སུ་སྐྱེས་པས་འཕགས་
ལ་འདི་བསྒོམ་སྟོབས་ཕུལ་བྱུང་གིས་འཕགས་པ་ཤེས་པར་བྱའོ། ། །།
འདི་ལ་ཁ་ཅིག་ཉན་རང་ལ་ཆོས་བདག་མེད་རྟོགས་པ་ཡོད་དེ། མེད་ན་ས་དང་པོ་
པས་ཟིལ་གྱིས་གནོན་རིགས་ཞེས་ཆོས་བདག་མེད་རྟོགས་པ་ཡོད་པའི་སྒྲུབ་བྱེད་རིགས་
པ་གཉིས་དང་ལུང་གསུམ་གྱིས་བསྒྲུབ་ཀྱང་དེ་འཐད་པ་མ་ཡིན་ཏེ། དེ་ལྟ་བས་ན་བདག་
མེད་གཉིས་ལས་ལྷག་པ་ཅི་ཞིག་ས་བདུན་པ་ནས་རྟོགས་ཏེ་ཁྱད་པར་སྨྲ་དཀའ་བའི་
ཕྱིར་རོ། །དེས་ན་དྲང་པོའི་ངག་གི་ཕྱོགས་སུ་མ་ལྷུང་བར་གནད་ཀྱི་དོན་བཤད་ན།
ཟླ་བས་རིག་པ་བཀོད་པའི་དོན་ཆོས་རང་བཞིན་མེད་པར་རྟོག་པ་བྱང་ཆུབ་སེམས་
དཔའ་དང་། ཉན་རང་རྣམས་རྟོགས་པ་འདྲ་ཞེས་པའི་དོན་མིན་ཏེ། ཉན་རང་རྣམས་
ཀྱི་རང་རྒྱུད་ཀྱི་ཕུང་པོ་ལ་དམིགས་པའི་འཇིག་ལྟ་ལྷན་སྐྱེས་སྤང་བ་ལ་ཕུང་པོ་མི་རྟག་
པ་དང་དུ་མ་དང་ཆ་ཤས་རང་བཞིན་དུ་མཐོང་ན་དེས་ངར་འཛིན་ལྡོག་ནུས་ཏེ། བདག་
རྟག་གཅིག་ཏུ་འཛིན་སྟངས་དང་འགལ་བའི་ཕུང་པོ་དུ་མ་མི་རྟག་པ་སྐད་ཅིག་མའི་
རང་བཞིན་དུ་མཐོང་བས་དུ་མ་ལ་གཅིག་ཏུ་དམིགས་མི་སྲིད་པ་དང་ཆ་རེ་རེ་ནས་
ལོགས་སུ་བཀར་ནས་བདག་ཏུ་མི་འཛིན་པའི་ཕྱིར། དེ་ཙམ་གྱི་འཇིག་ལྟ་ལྷན་སྐྱེས་
སྤང་ནུས་ཏེ། དེ་ཙམ་གྱི་འཇིག་ལྟ་ལྷན་སྐྱེས་སྤང་ནུས་ཕུང་པོ་དུ་མའི་སྟེང་ན་གཞི་མེད་
པར་རྟོགས་ནས་གོམ་ན་གསལ་སྣང་རབ་ཏུ་གྱུར་པ་འགྱུར་བས་བདག་འཛིན་ལྷན་སྐྱེས་
ཉོན་མོངས་ཅན་གྱི་མ་རིག་པ་སྤང་བས་དེས་བསྐྱེད་པའི་ལས་ཉོན་ཐམས་ཅད་ལྡོག་
ཏེ་འཁོར་བ་ལས་གྲོལ་བར་གསུངས་པ་དེ་ལྟ་བུའི་མི་རྟག་པ་དང་དུ་མ་ཆས་རང་
56

ཌ དབུ་མ་འཇུག་པའི་འབྲུ་འགྲེལ།  ི》
བཞིན་གྱི་སྟོང་ཉིད་མ་རྟོགས་ན་གོང་གི་རིག་པས་གནོད་པའི་ཚུལ་གསུངས་སོ།
གསུམ་པ་ས་དང་པོར་ལྷག་པའི་ཡོན་ཏན་ལ། ས་འདིར་སྦྱིན་པའི་ཕར་ཕྱིན་ལྷག་ཚུལ།
སྦྱིན་པའི་བསྔགས་པ། སྦྱིན་པའི་དབྱེ་བ་གསུམ། དང་པོ་དེ་ཚེ་དེ་ལ་སོགས་ཚིག་བཅད་
གཅིག་གིས་བསྟན་ཏེ། སེམས་བསྐྱེད་པ་དང་པོ་ཐོབ་པའི་བྱང་སེམས་དེ་ལ་ཡང་དག་
པར་རྫོགས་པའི་བྱང་ཆུབ་ཀྱི་རྒྱུ་ཕར་ཕྱིན་བཅུའི་དང་པོ་སྦྱིན་པ་ཉིད་ལྷག་པར་འགྱུར་
ཏེ༑ སྦྱིན་པའི་མི་མཐུན་ཕྱོགས་ཐམས་ཅད་སྤང་བའི་ཕྱིར་རོ། །ཕར་ཕྱིན་གཞན་རྣམས་
ས་དེ་ལ་མེད་པའང་མ་ཡིན་ནོ། །
དེའི་ཚེ་བྱང་སེམས་དེས་སྦྱིན་པ་ལྷག་པར་སྤྱོད་པས་བདག་པོ་པ་གཞན་ལྟ་ཇི་སྨྲོས་སློང་
བ་དག་ལ་རང་གི་ཤ་བཅད་དེ་སྟེར་བ་ལའང་གུས་པར་བྱས་པའི་ལུས་ངག་གི་ལས་
ཁྱད་པར་བ་ནི། ཆོས་དབྱིངས་ཀུན་ཏུ་འགྲོ་བར་རྟོགས་པ་ནི་གཞན་སོ་སྐྱེས་རྣམས་
ལ་སྣང་དུ་མི་རུང་ནའང་འཕགས་པའི་ལུས་ངག་གི་འབྲས་རྟགས་ཀྱི་རྗེས་སུ་དཔོག་
པའི་རྒྱུར་ཡང་འགྱུར་རོ། །གཉིས་པ་ལ། སྦྱིན་པ་ལ་བསྔགས་པ་དངོས་དང་། བསྔགས་
པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་པའི་ཚུལ་གཉིས། དང་པོ་ལ་རྟེན་
དམན་པའི་སྦྱིན་པ་ལ་བསྔགས་པ་དང༌། བྱང་སེམས་རྣམས་ཀྱི་སྦྱིན་པ་ལ་བསྔགས་
པ༑ དེ་ལྟར་བསྔགས་པའི་མཇུག་བསྡུ་བ་གསུམ། དང་པོ་ལ་རྟེན་དམན་པ་ལ་སྦྱིན་
པ་དགོས་ཚུལ་དང༌། སྦྱིན་པ་བྱིན་པའི་ཕན་ཡོན་དང་གཉིས། དང་པོ། སྐྱེ་བོ་འདི་
ཀུན་སོགས་ཚིག་བཅད་གཅིག་གིས་བསྟན་ཏེ། ཕྱིན་ཅི་ལོག་པ་མངོན་པར་ཞེན་པའི་
སོ་སོའི་སྐྱེ་བོ་འདི་ཀུན། བཀྲེས་པ་དང་སྐོམ་པ་དང༌། ཚ་གྲངས་ལ་སོགས་པའི་སྡུག་
བསྔལ་ཕྱིར་བཅོས་པ་ཙམ་གྱི་བདེ་བ་མངོན་པར་འདོད་ཅིང་མི་རྣམས་ཀྱི་སྡུག་བསྔལ་
ཕྱིར་བཅོས་པ་ཙམ་གྱི་བདེ་བ་དེའང་ཟས་གོས་ལ་སོགས་པའི་ལོངས་སྤྱོད་མེད་པར་
57

མཁན་ཆེན་ངག་དབང་དཔལ་བཟང་གིས་མཛད།
ནི་འབྱུང་བ་མིན་ལ། ལོངས་སྤྱོད་དེ་དག་ཀྱང་ནི་སྦྱིན་པ་ལས་བྱུང་བའི་བསོད་ནམས་
བྱ་བའི་དངོས་པོ་ལས་འབྱུང་བར་མཁྱེན་ནས། ཐུབ་པ་བཅོམ་ལྡན་འདས་ཀྱིས་འགྲོ་
བའི་ཁམས་དང་དབང་པོ་དང་བསམ་པའི་བྱེ་བྲག་མཁྱེན་པས་གདུལ་བྱ་རྣམས་ལ་ཚུལ་
ཁྲིམས་སོགས་ལས་དང་པོ་སྦྱིན་པ་ལ་བསྔགས་པའི་གཏམ་མཛད་དོ། །  ཿ།
གཉིས་པ་འཁོར་བའི་བདེ་བ་ཐོབ་ཚུལ་དང་། སྦྱིན་པས་མྱང་འདས་ཀྱི་བདེ་བ་ཐོབ་
ཚུལ་གཉིས། དང་པོ་སྙིང་རྗེ་དམན་ཞིང་སོགས་ཚིག་བཅད་གཅིག་གིས་བསྟན་ཏེ།
གཏོང་པ་པོ་སྙིང་རྗེ་དམན་པས་གཞན་ལ་ཕན་པའི་བསམ་པ་སྤང་ཞིང་ཁྲོ་བ་ཤས་ཆེ་
བས་རྒྱུད་ཤིན་ཏུ་རྩུབ་པའི་སེམས་ཅན་གང་ཞིག རང་གི་དོན་འབའ་ཞིག་ལྷུར་ལེན་
པ་གང་ཡིན་པ་དེ་དག་གི་ཡང་ཚོང་བ་བཞིན་རང་གི་ཚེ་འདིར་ནོར་ཅུང་ཟད་བཏང་བ་
དེའི་འབྲས་བུ་ཕྱི་མར་ནོར་གྱི་ཕུང་པོ་ཆེན་པོ་འདོད་ནས་བཏང་བའི་སྦྱིན་པ་ལས། མ་
འོངས་པ་ན་དེའི་འབྲས་བུ་ལོངས་སྤྱོད། སྡུག་བསྔལ་ཉེར་ཞིའི་རྒྱུར་གྱུར་པའི་ཟས་
གོས་སོགས་ལོངས་སྤྱོད་རྣམས་འབྱུང་བའི་རྒྱུ་སྦྱིན་པ་ཡིན་ནོ། །གཉིས་པ། འདི་ཡང་
སྦྱིན་པའི་སོགས་ཚིག་བཅད་གཅིག་གིས་བསྟན་ཏེ། ཚུལ་དང་མི་མཐུན་པའི་གཏོང་
བ་པོ་འདི་ཡང་སྦྱིན་པ་ལ་མོས་པའི་སྐབས་ཀྱིས་དུས་ནམ་ཞིག་གི་ཚེ། འཕགས་པའི་
སྐྱེ་བོ་དང་འཕྲད་པ་མྱུར་དུ་ཐོབ་ནས། དེ་ནས་དེས་དམ་པའི་ཆོས་ཉེ་བར་བསྟན་པས་
དེའི་དོན་ཉན་སེམས་བསྒོམ་པས་འཕགས་པའི་ལམ་དྲི་མ་མེད་པ་མངོན་དུ་བྱས་ནས་
མ་རིག་པ་སྤངས་ཏེ། སྐྱེ་བ་དང་འཆི་བ་གཅིག་ནས་གཅིག་ཏུ་བརྒྱུད་པའི་སྲིད་པའི་
རྒྱུན་ཡང་དག་པར་བཅད་པར་བྱས་ནས། འཕགས་ལམ་དེའི་རྒྱུ་ཅན་གྱི་ཞི་བ་མྱ་ངན་
ལས་འདས་པའི་གོ་འཕང་ལ་འགྲོ་བར་འགྱུར་རོ། །གཉིས་པ་བྱང་སེམས་ཀྱི་སྦྱིན་
པ༑ འགྲོ་ལ་ཕན་པར་སོགས་ཚིག་རྐང་གཉིས་ཀྱི་བསྟན་ཏེ། འགྲོ་བ་མཐའ་དག་ལ་
58

ཌཱུi དབུ་མ་འཇུག་པའི་འབྲུ་འགྲེལ། ཥ
ཕན་པར་དམ་བཅས་ཤིང་སེམས་བསྐྱེད་པའི་ཡིད་ཅན་བྱང་ཆུབ་སེམས་དཔའ་རྣམས་ནི་
སྦྱིན་པ་དང་དུས་མཉམ་པ་ཁོ་ནར་སྦྱིན་པའི་འབྲས་བུར་ལོངས་སྤྱོད་དེ། བྱང་སེམས་
རྣམས་ལན་དང་རྣམ་སྨིན་ལ་རེ་བ་མེད་པར་གཞན་ལ་གནས་སྐབས་དང་མཐར་ཐུག་
གི་བདེ་བ་འབའ་ཞིག་འདོད་པའི་ཕྱིར། སྦྱིན་པས་ཡུན་རིང་པོར་མི་ཐོག་པར་སློང་
མོ་བ་གང་དག་ཚིམ་པར་མཐོང་བ་ཙམ་གྱིས་ཡིད་ལའང་དགའ་བ་ཐོབ་པའི་ཕྱིར་རོ།
གསུམ་པ་བསྔགས་པའི་མཇུག་བསྡུ། གང་ཕྱིར་སོགས་ཚིག་རྐང་གཉིས་ཀྱིས་བསྟན་
ཏེ་རྒྱུ་སྦྱིན་པའི་འབྲས་བུ་དགའ་བ་ཐོབ་པའི་རྒྱུ་མཚན་གང་གི་ཕྱིར། བརྩེ་བའི་བདག་
ཉིད་བྱང་སེམས་དང་བརྩེ་བའི་བདག་ཉིད་མ་ཡིན་པ་དེ་དག་གི་གནས་སྐབས་དང་
མཐར་ཐུག་གི་བདེ་བའི་རྒྱུ་སྦྱིན་པ་ཡིན་པ་དེའི་ཕྱིར་སྦྱིན་པ་ལ་བསྔགས་པའི་གཏམ་
ཉིད་གཙོ་བོར་ཡིན་ཞེས་དང་པོར་གསུངས་པ་ཡིན་ནོ། །
གཉིས་པ་བསྔགས་པ་དེ་ལྡན་གྱི་སྦྱིན་པ་ལ་བྱང་སེམས་རྣམས་གུས་ཚུལ་ལ། སྦྱིན་
པ་ལ་ཇི་ཙམ་གུས་པའི་ཚུལ་དང་། དེ་ལྟར་གུས་ནས་སྦྱིན་པ་གཏོང་ཚུལ་གཉིས། དང་
པོ༑ ཇི་ལྟར་བྱིན་ཅིག་ཅེས་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་སློང་
མོ་བ་དག་དེའི་མདུན་དུ་བྱུང་སྟེ་བདག་ཅག་ལ་ལུས་དང་ལོངས་སྤྱོད་ཀྱི་ཁྱད་པར་འདི་
དང་འདི་འདྲ་བ་དག་བྱིན་ཅིག་ཅེས་པའི་སྒྲ་ཐོས་ཏེ། བདག་ལ་སློང་བའོ་སྙམ་དུ་ཡང་
ནས་ཡང་དུ་ཡིད་ལ་བསམ་པ་ལས་རྒྱལ་བའི་སྲས་པོ་དེ་ལ་བདེ་བ་འབྱུང་བ་དེ་ལྟར་
ཐུབ་པ་ཉན་རང་རྣམས་ཞི་བ་འགོགས་པའི་དབྱིངས་སུ་བཞུགས་པས་བྱེད་པ་མིན་ན།
བདག་པོ་པ་ཐམས་ཅད་བཏང་བས་སློང་བ་པོ་ཚིམ་པའི་ལུས་ངག་གི་རྣམ་འགྱུར་སོགས་
མཐོང་བ་དང་ཐོས་པས་བྱང་ཆུབ་སེམས་དཔའི་དགའ་བ་ཁྱད་པར་ཅན་སྐྱེ་བའི་ཚད་
ཅི་ཙམ་ཞིག་ཡོད་པ་ལྟ་ཞིག་སྨྲོས་ཅི་དགོས། གཉིས་པ། ལུས་བཅད་སྟེར་ཞིང་སོགས་
59

མཁན་ཆེན་ངག་དབང་དཔལ་བཟང་གིས་མཛད།
ཚིག་བཅད་གཅིག་གིས་བསྟན་ཏེ། སྦྱིན་པ་ལ་ཤིན་ཏུ་དགའ་བའི་སོ་སྐྱེས་སྙིང་རྗེ་
ཡོངས་སུ་སྨིན་པ་དེས། རང་གི་ལུས་བཅད་དེ་སྟེར་བ་ལས་བྱུང་བའི་བདག་གི་སྡུག་
བསྔལ་ཉམས་སུ་མྱོང་བ་དེ་ཉིད་ཀྱི་རྗེས་སུ་དཔག་ནས་སེམས་ཅན་གཞན་དག་དམྱལ་
བ་ལ་སོགས་པ་ངན་སོང་གསུམ་གྱི་སྡུག་བསྔལ་རྣམས་ནི་འདི་ལས་བརྒྱ་འགྱུར་གྱི་ལྷག་
གོ་སྙམ་དུ་བསམ་ནས་དེ་དག་གི་སྡུག་བསྔལ་མི་བཟོད་པ་རང་གི་མངོན་སུམ་རིག་པའི་
ཚུལ་ཉིད་དུ་མཐོང་ནས་རང་གི་སྡུག་བསྔལ་ཁྱད་དུ་བསད་ནས་དེ་དག་གི་སྡུག་བསྔལ་
དེ་རྒྱུན་གཅད་པར་བྱ་བའི་ཕྱིར་དུ་བྱང་ཆུབ་སེམས་དཔའ་དེ་ནི་ལམ་ལ་བརྩོན་འགྲུས་
ལྷག་པར་རྩོམ་པའི་རྒྱུར་འགྱུར་རོ། ། མི32113
གསུམ་པ་སྦྱིན་པའི་དབྱེ་བ། སྦྱིན་པ་སྦྱིན་བྱ་སོགས་ཚིག་བཅད་གཅིག་གིས་བསྟན་
ཏེ༑ སྦྱིན་པ་འདིའང་ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་ཏེ། སྦྱིན་པར་
བྱ་བ་དང༌། ལེན་པ་པོ་དང་། གཏོང་བ་པོས་སྟོང་ཞིང་དམིགས་པ་དང་བྲལ་བར་གྱུར་
ན་འཇིག་རྟེན་ལས་འདས་པའི་ཕ་རོལ་ཏུ་ཕྱིན་པ་ཡིན་ནོ། །སྦྱིན་པ་གང་ལ། སྦྱིན་བྱ་
དང་༑ ལེན་པ་པོ་དང་། སྦྱིན་པ་པོ་དང་གསུམ་པོ་དག་ལ་ཆགས་པ་སྐྱེས་ཞིང་མངོན་
པར་ཞེན་པར་གྱུར་པ་དེ་ནི་འཇིག་རྟེན་པའི་ཕ་རོལ་ཏུ་ཕྱིན་པའོ་ཅེས་བསྟན་ཏེ། འཁོར་
གསུམ་དུ་དམིགས་པ་དེ་ནི་ཐ་སྙད་ཀྱི་བདེན་པས་བསྡུས་པས་འཇིག་རྟེན་པ་ཡིན་ནོ། །
གསུམ་པ་ས་ཡི་མཇུག་བསྡུ་བ། དེ་ལྟར་རྒྱལ་བའི་སོགས་ཚིག་བཅད་གཅིག་གིས་
བསྟན་ཏེ། གོང་དུ་བཤད་པའི་ཚུལ་དེ་ལྟར་སེམས་བསྐྱེད་པ་དང་པོ་ཐོབ་པའི་རྒྱལ་
བའི་སྲས་ཀྱི་ཡིད་ལ་རབ་ཏུ་གནས་ཤིང་། དམ་པའི་བྱང་ཆུབ་སེམས་དཔའ་ལ་མཐོང་
ལམ་རྣམ་པར་མི་རྟོག་པའི་ཤེས་རབ་ཀྱི་འོད་ཆགས་ཤིང་མི་མཐུན་ཕྱོགས་ཀྱི་དྲི་མ་མེད་
པས་ཡོན་ཏན་གྱི་ལུས་མཛེས་པ་རྙེད་པར་གྱུར་པའི་ས་རབ་ཏུ་དགའ་བ་ཐོབ་པ་འདི་
60

}ཌ དབུ་མ་འཇུག་པའི་འབྲུ་འགྲེལ། ཊ7
ནི་དཔེ་ཇི་ལྟར་ན་ནོར་བུ་ཆུ་ཤེལ་ལས་གྲུབ་པའི་ཟླ་བའི་དཀྱིལ་འཁོར་རྫོགས་པ་བཞིན་
དུ་མཐོང་སྤང་གི་མུན་པ་སྟུག་པོ་ཐམས་ཅད་རྣམ་པར་བསལ་ནས་མི་མཐུན་ཕྱོགས་ལས་
རྒྱལ་བར་འགྱུར་རོ། །
གཉིས་པ་ལེའུའི་སྐབས་བསྡུ་བ། དབུ་མ་ལ་འཇུག་པ་ལས་སེམས་དང་པོ་བསྐྱེད་པའི་
རྣམ་པར་བཤད་པའོ། །གཉིས་པ་དྲི་མ་མེད་པ་བཤད་པ་ལ། དངོས་དང༌། ལེའུའི་
སྐབས་བསྡུ་བ་གཉིས། དང་པོ་ལ། ཁྱད་གཞི་སའི་ངེས་ཚིགས་དེའི་ཁྱད་པར་གྱི་
ཆོས༑ སའི་ཡོན་ཏན་བརྗོད་པའི་སྒོ་ནས་མཇུག་བསྡུ་བ་གསུམ། དང་པོ། དེ་ཚུལ་
སོགས་ཚིག་བཅད་གཅིག་གིས་བསྟན་ཏེ། སེམས་བསྐྱེད་པ་གཉིས་པ་ལ་གནས་པའི་
བྱང་ཆུབ་སེམས་དཔའ་དེ་ཚུལ་ཁྲིམས་ཕུན་སུམ་ཚོགས་པས་རང་སའི་ཡོན་ཏན་ཡོངས་
སུ་དག་པ་དང་ལྡན་པའི་ཕྱིར། རྨི་ལམ་གྱི་གནས་སྐབས་དུའང་འཆལ་བའི་ཚུལ་ཁྲིམས་
ཀྱི་དྲི་མ་སྤངས་ཤིང་མི་སྤྱོད་ན་སད་པའི་ཚེ་ལྟ་སྨོས་ཀྱང་ཅི་དགོས། དེ་ཚུལ་ཁྲིམས་
ཞེས་བྱ་བ་འདི་ཅི་ཞེ་ན་ངོ་བོ་སྤོང་བ་བདུན་ལྡན་དང་མ་ཆགས་པ་ལ་སོགས་པའི་ཀུན་
སློང་གསུམ་སྟེ་བཅུ་པོ་དང་ལྡན་ན་སྡིག་པ་མི་འབྱུང་བ་དང་ཡིད་ལ་ཆགས་པའི་མེ་ཞི་
བས་བསིལ་བ་ཉིད་ཀྱི་ཚུལ་ཁྲིམས་ཡིན་ནོ། །ཞེས་སྤྱིར་བསྟན་ནས་སྐབས་འདིར་
ཚུལ་ཁྲིམས་ལ་མངོན་པར་ཞེན་པའི་འཆལ་བའི་དྲི་མ་སྤང་བ་ཡིན་ནོ། །ས་གཉིས་པ་
ན༑ བྱང་སེམས་དེའི་ལུས་དང་ངག་དང་ཡིད་ཀྱི་རྒྱུ་བའི་ལས་མི་མཐུན་པ་ཕྱོགས་ཀྱི་
དྲི་མས་དག་པར་གྱུར་པས་དམ་པའི་རྟེན་ལས་དགེ་བའི་ལམ་བཅུ་ཆར་རང་གིས་ངང་
གི་སོགས་པར་བྱེད་པ་དེའི་ཕྱིར་ཚུལ་ཁྲིམས་ཕུན་སུམ་ཚོགས་པའོ། །གཉིས་པ་ལ་ས་
འདིར་ཚུལ་ཁྲིམས་ཀྱི་ཕར་ཕྱིན་ལྷག་ཅིང་དག་པར་བསྟན་པ།ཚུལ་ཁྲིམས་ཀྱི་བསྔགས་
པ༑ ཚུལ་ཁྲིམས་ཕར་ཕྱིན་གྱི་དབྱེ་བ་གསུམ། དང་པོ་ལ་དངོས་དང༌། ཚུལ་ཁྲིམས་
61

མཁན་ཆེན་ངག་དབང་དཔལ་བཟང་གིས་མཛད།
དག་ཚུལ་བཤད་པ་གཉིས། དང་པོ། དགེ་བའི་ལམ་འདི་སོགས་ཚིག་བཅད་གཅིག་
གིས་བསྟན་ཏེ། ཡང་ཅི་ལམ་འདི་སེམས་དང་པོ་བསྐྱེད་པས་སོགས་པར་མི་བྱེད་དམ་
ཞེ་ན། དེས་ཀྱང་སོགས་མོད་ཀྱང་། འོན་ཀྱང་དགེ་བའི་ལས་ལམ་བཅུ་ཆར་ཡང་
སེམས་བསྐྱེད་པ་གཉིས་པ་ལ་གནས་པའི་བྱང་ཆུབ་སེམས་དཔའ་དེ་ལ་ས་སྔ་མ་དང་
པོ་ལས་ལྷག་ཏེ་ཤིན་ཏུ་རྣམ་པར་དག་པ་འཕེལ་བར་འགྱུར་ཏེ། དེ་ཙམ་ནི་སེམས་དང་
པོ་བསྐྱེད་པ་ལ་གནས་པའི་བྱང་ཆུབ་སེམས་དཔའ་ལ་ནི་མི་འགྱུར་རོ་། །889།
བྱང་སེམས་དེ་ནི་སྤྲིན་དང་བྲལ་བའི་སྟོན་ཀའི་ཟླ་བ་ལྟར་རྟག་ཏུ་འཆལ་ཚུལ་གྱི་དྲི་མ་
རྣམ་པར་དག་པ་སྟེ། དབང་པོ་སྡོམ་པས་ཞི་ཞིང་ས་གཉིས་པའི་རྟོགས་པའི་འདོད་ཆགས་
པས་ལྷམ་མེར་ཚུལ་ཁྲིམས་རྣམ་པར་དག་པ་དེ་དག་གིས་མཛེས་སོ། །གཉིས་པ། གལ་
ཏེ་དེ་ནི་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ཚུལ་ཁྲིམས་སྲུང་བ་པོའི་
གང་ཟག་གིས་རང་ཉིད་ཚུལ་ཁྲིམས་རྣམ་པར་དག་པའི་རང་བཞིན་དུ་ལྟ་བར་བྱེད་ན།
དེའི་ཕྱིར་དེ་ནི་ཚུལ་ཁྲིམས་རྣམ་པར་དག་པར་མི་འགྱུར་ཏེ། ཚུལ་ཁྲིམས་ཀྱིས་རློམ་
པའི་དྲི་མ་དང་བཅས་པའི་ཕྱིར་རོ། །གང་གི་མངོན་ཞེན་དང་ལྡན་པའི་ཚུལ་ཁྲིམས་
དེ་རྣམ་པར་དག་པ་མ་ཡིན་པ་དེའི་ཕྱིར། རྟག་ཏུ་གཞི་ལམ་ཡུལ་གང་ལས་སྤོང་བའམ།
ངོ་བོ་གང་ཞིག་སྤོང་བ་དང་། ཐབས་གང་གིས་སྤང་བར་བྱེད་པ་གསུམ་ཆར་ལའང་
དངོས་པོ་དང་དངོས་པོ་མེད་པ་ལ་སོགས་པ་གཉིས་བློའི་རྒྱུ་བའི་འཛིན་པ་དང་ཡང་
དག་པར་བྲལ་བར་འགྱུར་རོ། །གཉིས་པ་ཚུལ་ཁྲིམས་ལ་བསྔགས་པ་ལ་བསྔགས་
པ་དངོས་དང༌། བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་གནས་ཚུལ་
གཉིས། དང་པོ་ལ་རྟེན་དམན་པ་ལ་ཡང་ཚུལ་ཁྲིམས་དགོས་ཚུལ་དང་། ཡོན་ཏན་
ཐམས་ཅད་ཀྱི་རྟེན་དུ་འགྱུར་ཚུལ་གཉིས། དང་པོ་ལ་ཚུལ་ཁྲིམས་དང་བྲལ་བའི་ཉེས་
62

ཌ དབུ་མ་འཇུག་པའི་འབྲུ་འགྲེལ། 6
དམིགས་དང་། ལྡན་པའི་ཕན་ཡོན་གཉིས། དང་པོ་ལ་ཚུལ་ཁྲིམས་དང་བྲལ་ན་བདེ་
འགྲོ་མི་ཐོབ་པའི་སྐྱོན་དང༌། བདེ་འབྲས་ལན་གཅིག་ཏུ་ཟད་པའི་སྐྱོན་དང༌། ངན་
སོང་ལས་ཐར་དཀའ་བའི་སྐྱོན་དང༌། སྐྱོན་དེ་རྣམས་བསལ་བའི་ཕྱིར་སྦྱིན་པའི་རྗེས་
སུ་ཚུལ་ཁྲིམས་བསྟན་པའི་ཚུལ་བཞི། དང་པོ། སྦྱིན་པས་ལོངས་སྤྱོད་སོགས་ཚིག་
རྐང་གཉིས་ཀྱིས་བསྟན་ཏེ། གཏོང་བ་པོ་ཚུལ་ཁྲིམས་དང་ལྡན་པའི་སྦྱིན་པས་འབྲས་
བུ་ལྷ་མིའི་ནང་དུ་ཁྱད་པར་དུ་འཕགས་པའི་ལོངས་སྤྱོད་ཐོབ་པར་འགྱུར་ལ། གལ་
ཏེ་སྐྱེ་བོ་ཚུལ་ཁྲིམས་ཀྱི་རྐང་པ་ཆག་པ་སྟེ་ཚུལ་ཁྲིམས་འཆལ་བའི་གང་ཟག་ལ། སྦྱིན་
པས་ལོངས་སྤྱོད་དང་ལྡན་པ་ཐོབ་ཀྱང་ཉི་ཚེ་བཱི་དམྱལ་བ་ཀླུ་ལ་སོགས་པའི་ངན་འགྲོར་
ལྟུང་ཞིང་། དེར་སྦྱིན་པའི་འབྲས་བུ་ལ་ལོངས་སྤྱོད་པར་འགྱུར་ཏེ། གཏོང་བ་པོའི་
སྐྱེ་བོ་དེའི་ཚུལ་ཁྲིམས་ཀྱི་རྐང་པ་ཉམས་པ་སྟེ་འཆལ་བའི་འབྲས་བུ་ལས་འབྱུང་བའི་
ཕྱིར་རོ། ། པར་གནས་མེད ས་ནསསམ སགྱིསག
གཉིས་པ། སྐྱེད་བཅས་སོགས་ཚིག་རྐང་གཉིས་ཀྱིས་བསྟན་ཏེ། ངན་སོང་དུ་སྐྱེ་བ་
རྣམས་ནི་ལས་འབྲས་ཀྱི་འབྲེལ་པ་ལ་རྨོངས་པའི་ཕྱིར་སྔོན་གྱི་སྦྱིན་པའི་འབྲས་བུ་སྐྱེད་
དང་བཅས་པ་དངོས་པོ་ཡོངས་སུ་འདུ་བ་ལོངས་སྤྱོད་པ་ཙམ་དུ་ཟད་ཅིང་། སྦྱིན་པ་
གཞན་སྤེལ་བར་མི་བྱེད་པས་ཕྱི་མའི་ལོངས་སྤྱོད་ཀྱི་རྩ་བ་ཡོངས་སུ་ཟད་པས་ན།ཕྱིན་
ཆད་གང་ཟག་དེ་ལ་ལོངས་སྤྱོད་འབྱུང་བར་མི་འགྱུར་རོ། །གསུམ་པ་གང་ཚེ་སོགས་
ཚིག་བཅད་གཅིག་གིས་བསྟན་ཏེ། མཐུན་པའི་རྐྱེན་འཛོམས་པའི་རྟེན་ཐོབ་པའི་དུས་
གང་གི་ཚེ་གཞན་ལ་རག་མ་ལས་པར་རང་དབང་དུ་འཇུག་ཅིང་ལམ་སྒྲུབ་པ་རྗེས་སུ་
མཐུན་པའི་ཡུལ་ལ་གནས་ནས་དེའི་ཚེ་ཚུལ་ཁྲིམས་བསྲུང་སྟེ། བདག་ཉིད་ངན་འགྲོ་
ལས་འཛིན་པར་མི་བྱེད་ན། སྡིག་པའི་འབྲས་བུ་ངན་སོང་གི་གཡང་སར་ལྟུང་བས་
63

མཁན་ཆེན་ངག་དབང་དཔལ་བཟང་གིས་མཛད།
ཉོན་མོངས་པ་དང་སྡུག་བསྔལ་དྲག་པོའི་གཞན་དབང་གིས་འཇུག་ཅིང་གཡང་ས་དེ་
ལས་ཕྱི་ནས་ཐབས་གང་གིས་སློང་བ་སྟེ་འབྱིན་པར་འགྱུར་ཏེ་ཐར་དཀའ་བའི་ཕྱིར་
རོ༑ ༑བཞི་པ་དེ་ཕྱིར་སོགས་ཚིག་རྐང་གཉིས་ཀྱིས་བསྟན་ཏེ། ཚུལ་ཁྲིམས་ཉམས་པར་
གྱུར་ན་སྦྱིན་པ་ཁོ་ནས་བདེ་འགྲོ་མི་ཐོབ་པ་དེ་ཕྱིར་མི་དགེ་བའི་ཆོས་མཐའ་དག་ལས་
རྒྱལ་བའི་གདུལ་བྱ་རྣམས་ལ་ཐོག་མར་སྦྱིན་པའི་གཏམ་མཛད་ནས། དེའི་འོག་ཏུ་
སྦྱིན་པའི་ཡོན་ཏན་ཆུད་མི་ཟ་བར་བྱ་བའི་ཕྱིར་ཚུལ་ཁྲིམས་ཀྱི་རྗེས་སུ་ཡོན་ཏན་ཐམས་
ཅད་འགྲོ་བར་ཚུལ་ཁྲིམས་ལ་བསྔགས་པའི་གཏམ་ཉིད་རྗེས་སུ་བསྟན་པར་མཛད་
པ་ཡིན་ནོ། །གཉིས་པ། ཡོན་ཏན་ཚུལ་ཁྲིམས་ཞིང་དུ་སོགས་ཚིག་རྐང་གཉིས་ཀྱིས་
བསྟན་ཏེ། ཡོན་ཏན་ཀུན་གྱི་རྟེན་དུ་གྱུར་པའི་ཕྱིར་ཚུལ་ཁྲིམས་ཉིད་ཞིང་ས་ལྟ་བུ་སྟེ།
དེ་ལ་བརྟེན་ནས་སྦྱིན་པ་ལ་སོགས་པའི་ཡོན་ཏན་ཐམས་ཅད་རྣམ་པར་འཕེལ་བ་ལ་
རྒྱུ་དང་འབྲས་བུ་བརྒྱུད་པ་གོང་ནས་གོང་དུ་རིམ་པ་རྣམ་པར་མ་ཆད་པའི་སྒོ་ནས་
འབྲས་བུ་ལ་ཡུན་རིང་དུ་ཉེ་བར་ལོངས་སྤྱོད་པ་རྒྱུན་ཆད་པ་མེད་པར་འཇུག་པར་
འགྱུར་རོ། །གཉིས་པ་ཡོན་ཏན་ཐམས་ཅད་ཀྱི་རྟེན་དུ་འགྱུར་ཚུལ་ལ། སོ་སོ་སྐྱེ་བོ་
སོགས་ཚིག་བཅད་གཅིག་གིས་བསྟན་ཏེ། སོ་སོ་སྐྱེ་བོ་དང་། ཐུབ་པའི་གསུངས་ལས་
སྐྱེས་པ་ཉན་ཐོས་དང་། རང་བྱང་ཆུབ་ཀྱི་འབྲས་བུའི་བདག་ཉིད་ལ་ངེས་པར་གནས་
པར་འདོད་པ་དང་། རྒྱལ་སྲས་རྣམས་ཀྱི་མངོན་པར་མཐོ་བ་འཁོར་བའི་བདེ་བ་དང༌།
ངེས་པར་ལེགས་པ་ཐར་པའི་རྒྱུ་ནི། དགེ་བཅུའི་ལས་ལམ་གྱི་རང་བཞིན་ཅན་གྱི་ཚུལ་
ཁྲིམས་ལས་གཞན་མེད་དོ་ཀུན་སློང་ཞེ་སྡང་ལ་སོགས་པའམ་ལས་ཆེ་འབྲིང་ཆུང་གསུམ་
གྱི་ངན་སོང་གསུམ་དང་། དགེ་བའི་ལས་ལམ་ཆུང་ངུས་ལྷ་མིའི་གོ་འཕང་ཐོབ་ལ།
ངེས་འབྱུང་དང་སྙིང་རྗེ་ཆེན་པོས་ཟིན་ན་རིམ་བཞིན་ཉན་རང་དང་བྱང་ཆུབ་ཆེན་པོ་
64

]ཌ=× དབུ་མ་འཇུག་པའི་འབྲུ་འགྲེལ། ཎཿ
ཐོབ་པའི་ཕྱིར་རོ། །གཉིས་པ་བསྔགས་པ་དེ་ལྡན་གྱི་ཚུལ་ཁྲིམས་ལ་བྱང་སེམས་རྣམས་
གནས་ཚུལ་། ཇི་ལྟར་རྒྱ་མཚོ་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་རྒྱ་
མཚོའི་རོ་དང་ལྷན་ཅིག་ཞག་ཏུ་མི་གནས་ཤིང་། བཀྲ་ཤིས་པའི་དགེ་མཚན་རྣ་ནག་
མ་དང་ལྷན་ཅིག་མི་གནས་པ་བཞིན་དུ་། གོང་དུ་བཤད་པ་དེ་ལྟར་ཚུལ་ཁྲིམས་རྣམ་
པར་དག་པའི་དབང་དུ་བྱས་པའི་བདག་ཉིད་ཆེན་པོ་ས་གཉིས་པ་ལ་གནས་པ་དེ་འཆལ་
བའི་ཚུལ་ཁྲིམས་དང་ལྷན་དུ་གནས་པར་མི་འདོད་དེ་མི་གནས་པའི་དོན་ཏོ། །གསུམ་
པ་དབྱེ་བ། གང་གིས་སོགས་ཚིག་བཅད་གཅིག་གིས་བསྟན་ཏེ། བྱེད་པ་པོ་གང་གིས།
སྲོག་གཅོད་ལ་སོགས་པའི་བྱ་བ་གང་ཞིག ལས་སུ་བྱ་བའི་གཞི་སེམས་ཅན་གང་ལ་
སྤང་བ་བྱེད་པ་གསུམ་དུ་དམིགས་པ་ཡོད་ན། ཚུལ་ཁྲིམས་དེ་ནི་འཇིག་རྟེན་པའི་ཕ་
རོལ་ཏུ་ཕྱིན་པ་ཞེས་བཤད་ལ། གསུམ་པོ་དེ་དག་ལ་ཆགས་པས་སྟོང་པ་མངོན་པར་
ཞེན་པ་དང་བྲལ་བ་དེ་འཇིག་རྟེན་ལས་འདས་པའི་ཕ་རོལ་ཏུ་ཕྱིན་པ་ཞེས་བྱའོ། །
གསུམ་པ་མཇུག་བསྡུ། -རྒྱལ་སྲས་ཟླ་བ་སོགས་ཚིག་བཅད་གཅིག་གིས་བསྟན་ཏེ། ས་
གཉིས་པ་ལ་གནས་པའི་རྒྱལ་སྲས་ཀྱི་སེམས་བསྐྱེད་པ་གཉིས་པའི་ཡེ་ཤེས་ཟླ་བ་ལས་
བྱུང་བའི་དགེ་བཅུ་ཁྱད་པར་བ་ཐོབ་པའི་ས་འདི་ནི་འཁོར་བའི་ཁོང་དུ་མི་གཏོགས་པས་
སྲིད་པ་མིན་ལ། གླིང་བཞིའི་དབང་ཕྱུག་ཕུན་སུམ་ཚོགས་པའི་རྒྱུ་ཡིན་པའི་ཕྱིར་སྲིད་
པའི་དཔལ་དུ་གྱུར་པ་ཐོབ་པའི་ཕྱིར་ས་འདིར་མི་མཐུན་ཕྱོགས་ཀྱི་དྲི་མ་དང་བྲལ་ཞིང་
དྲི་མ་མེད་པའི་ས་འདིར་ཡང་། སྟོན་ཀའི་དུས་ཀྱི་ཟླ་བའི་འོད་དྲི་མ་བྲལ་ཞིང་སྐྱེ་བོའི་
གདུང་བ་སེལ་བ་ཇི་བཞིན་དུ། འགྲོ་བའི་འཆལ་ཚུལ་གྱིས་བསྐྱེད་པའི་ཡིད་ཀྱི་གདུང་
བ་སེལ་བར་བྱེད་པ་ཡིན་ནོ། །གཉིས་པ་སྐབས་བསྡུ་བ། དབུ་མ་ལ་འཇུག་པ་ལས་
སེམས་བསྐྱེད་པ་གཉིས་པའི་རྣམ་པར་བཤད་པའོ། །གསུམ་པ་ས་གསུམ་པ་འོད་
65

མཁན་ཆེན་ངག་དབང་དཔལ་བཟང་གིས་མཛད།
བྱེད་པ་བཤད་པ་ལ། ཁྱད་གཞིའི་སའི་ངེས་ཚིག་བཤད་པ། ཁྱད་ཆོས་སའི་ཡོན་ཏན།
སའི་ཡོན་ཏན་བརྗོད་པས་མཇུག་བསྡུ་བ་གསུམ།དང་པོ། ཤེས་བྱའི་བུད་ཤིང་སོགས་
ཚིག་བཅད་གཅིག་གིས་བསྟན་ཏེ།སྐབས་འདིར་ཤེས་བྱའི་སྒྲིབ་པའི་བུད་ཤིང་མ་ལུས་
པ་བསྲེག་པར་བྱེད་པའི་ཡེ་ཤེས་ཀྱི་མེ་ཞི་བའི་བདག་ཉིད་ཅན་གྱི་འོད་འབྱུང་བའི་ཕྱིར་
ན༑ སེམས་བསྐྱེད་པ་གསུམ་པ་འདི་དག་ནི་འོད་བྱེད་པ་ཞེས་བྱའོ། །དེའི་ཚེ་ཡེ་ཤེས་
ཀྱི་སྣང་བ་ནི་བདེ་གཤེགས་སྲས་པོ་སེམས་བསྐྱེད་པ་གསུམ་པ་ཐོབ་པའི་དེའི་ཚེ། ཇི་
ལྟར་ཉི་མ་འཆར་བའི་སྔ་རོལ་གྱི་གནས་སྐབས་སུ་འོད་ཟངས་ཀྱི་མདོག་དང་འདྲ་བའི་
མཚམས་སྤྲིན་འབྱུང་བ་ལྟར་ཡེ་ཤེས་ཀྱི་སྣང་བ་གཉིས་པ་ལ་ལྟོས་ཏེ་ཆེས་གསལ་བར་
འབྱུང་ངོ།
གཉིས་པ་ཁྱད་ཆོས་སའི་ཡོན་ཏན་ལ། ས་འདིར་ལྷག་པ་བཟོད་པའི་ཕར་ཕྱིན་བཤད་
པ་དང༌། ས་འདིར་འབྱུང་བའི་ཡོན་ཏན་གཞན་བཤད་པ་གཉིས། དང་པོ་ལ། ས་
འདིར་བཟོད་པ་ལྷག་ཚུལ་བཤད་པ། བཟོད་པ་བསྒོམ་ཚུལ། བཟོད་པའི་དབྱེ་བ་
གསུམ། དང་པོ་གལ་ཏེ་གནས་མིན་སོགས་ཚིག་བཅད་གཅིག་གིས་བསྟན་ཏེ། གལ་
ཏེ་ཁོང་ཁྲོ་སྐྱེ་བའི་གནས་མ་ཡིན་པ་བྱང་སེམས་དེ་ལ་སེམས་ཁོང་ནས་འཁྲུགས་ཅིང་
ཁྲོ་བ་སྐྱེ་བ་འགའ་ཞིག་གིས། དེའི་ལུས་ལ་རུས་པ་དང་བཅས་པའི་ཤ་ཡུན་རིང་དུ་
སྲང་རེ་རེ་ཞིང་གཅོད་པར་བྱེད་པར་འགྱུར་ཀྱང༌། སེམས་དཔའ་དེ་སེམས་མི་འཁྲུགས་
པར་མ་ཟད། ལས་དེའི་རྒྱུ་ལས་དེ་དམྱལ་བ་ལ་སོགས་པའི་སྡུག་བསྔལ་མི་ཟད་པ་
མྱོང་བར་འགྱུར་རོ་སྙམ་ནས་བཟོད་པ་གཅོད་པར་བྱེད་པ་པོ་གནོད་བྱེད་ལ་བཟོད་ཅིང་
སྙིང་རྗེ་ལྷག་པར་སྐྱེ་བར་འགྱུར་རོ། །གཉིས་པ་བཟོད་པ་བསྒོམས་ཚུལ་ལ། དོན་
དམ་པའི་སྒོ་ནས་བཟོད་པ་སྒོམ་ཚུལ་དང༌། ཀུན་རྫོབ་ཀྱི་སྒོ་ནས་སྒོམ་ཚུལ་གཉིས།
66

དབུ་མ་འཇུག་པའི་འབྲུ་འགྲེལ .
དང་པོ། བདག་མེད་མཐོང་བའི་སོགས་ཚིག་བཅད་གཅིག་གིས་བསྟན་ཏེ། ཆོས་
ཐམས་ཅད་གང་ཟག་དང་ཆོས་ཀྱི་བདག་མེད་པར་མཐོང་བའི་བྱང་ཆུབ་སེམས་དཔའ་
གང་ཞིག་ལ་གཅོད་པ་པོ་གང་གིས་བཅད་བྱ་གང་ལ། དུས་གང་གི་ཚེ་རྣམ་པ་ཇི་ལྟར་
གཅོད་ཅེས་འཁོར་གསུམ་དུ་མི་རྟོག་པའི་ཕྱིར་དང་། འཁོར་གསུམ་དུ་མི་རྟོག་པ་དེའི་
རྒྱུ་མཚན་གང་གི་ཕྱིར་ཞེ་ན། ཕྱི་ནང་གི་ཆོས་ཀུན་ཀྱང་དེ་ཡིས་གཟུགས་བརྙན་ལྟར་
རང་བཞིན་མེད་པར་མཐོང་བ་དེས་ཀྱང་གནོད་པ་བཟོད་པར་འགྱུར་རོ། །
གཉིས་པ་ལ། ཁོང་ཁྲོའི་སྐྱོན་ལ་བསམ་ཏེ་བཟོད་པ་བསྒོམ་ཚུལ་དང་། བཟོད་པའི་
ཕན་ཡོན་ལ་བསམ་ཏེ་བཟོད་པ་སྒོམ་ཚུལ། ཐུན་མོང་དུ་མཇུག་བསྡུ་བ་གསུམ། དང་
པོ་ལ་དོན་མེད་པས་ཁྲོ་བ་མི་རིགས་པར་བསམ་པ། ཕན་བྱེད་གནོད་པར་བསྒྱུར་མི་
རིགས་པར་བསམ་ཏེ་བཟོད་པ་བསྒོམ་པ། ཁོང་ཁྲོའི་སྡིག་པ་ཤིན་ཏུ་སྟོབས་ཆེ་བར་
བསམ་ཏེ་བཟོད་པ་བསྒོམ་པ། འདི་ཕྱིར་འབྱུང་བའི་སྐྱོན་དུ་མར་བསམ་ཏེ་བཟོད་པ་
བསྒོམ་ཚུལ་བཞི། དང་པོ། གནོད་པ་བྱས་པས་སོགས་ཚིག་བཅད་གཅིག་གིས་བསྟན་
ཏེ༑ གཞན་གྱིས་བདག་ལ་གནོད་པ་བྱས་པས་གལ་ཏེ་གནོད་པ་བྱེད་པ་པོར་དེ་བཀོན་
པར་བྱེད་ན་དེ་ལ་བཀོན་པས་ཏེ་ཁྲོ་བར་བྱས་པས་བདག་ལ་གནོད་པ་བྱས་ཟིན་པ་དེ་
ལྡོག་གམ་ཅི། དེ་ལ་ཁྲོ་བ་དོན་མེད་དེ། རང་གི་བྱེད་རྒྱུ་སྔར་བྱས་ཟིན་པ། དེ་ཕྱིར་
གནོད་པ་བྱེད་པ་དེར་བཀོན་པ་ནི་ངེས་པར་དོན་མེད་པ་ཉིད་ཡིན་པ་འབའ་ཞིག་ཏུ་མ་
ཟད་འཇིག་རྟེན་ཕ་རོལ་གྱི་བདེ་བ་དང་ཡང་འགལ་བར་གྱུར་ཏེ་ཁྲོ་བས་འབྲས་བུ་མི་
འདོད་པ་རྩུབ་མོ་འཕེན་པའི་ཕྱིར་རོ་སྙམ་ནས་བཟོད་པ་བསྒོམ་མོ། །གཉིས་པ། སྔོན་
བྱས་སོགས་ཚིག་བཅད་གཅིག་གིས་བསྟན་ཏེ། འགའ་ཞིག་གིས་མཚོན་ཆ་རྣོན་པོ་
ལུས་ལ་དབབ་པའི་སྡུག་བསྔལ་སྒྲུབ་པ་དེ་ནི་རང་གིས་སྔོན་བྱས་པའི་སྲོག་གཅོད་ལ་
67

མཁན་ཆེན་ངག་དབང་དཔལ་བཟང་གིས་མཛད།
སོགས་པའི་མི་དགེ་བའི་ལས་ཀྱི་རྒྱུ་མཐུན་གྱི་འབྲས་བུ་ཡིན་པ་གང་དག་ཟད་པ་བྱེད་
པ་ཡིན་པར་མ་ཤེས་ནས་བདག་ལ་གནོད་པ་བྱས་སོ་སྙམ་ནས་བརྗོད་པར་འདོད་པ་
དེ་ནི་གཞན་ལ་གནོད་པ་དང་ཁྲོ་བས་སྡུག་བསྔལ་ཆེས་ལྷག་པ་བསྐྱེད་པའི་ཕྱིར་སྡུག་
བསྔལ་གྱི་ས་བོན་སྒྲུབ་པའི་ཕྱིར་དུ་ཁྲོ་བས་རང་གིས་རང་ཉིད་ངན་སོང་དུ་ཇི་ལྟར་ཁྲིད་
པར་བྱེད་དོ་སྙམ་ནས་བློ་དང་ལྡན་པ་ཞིག་ཡིན་ན་སྔོན་གྱི་ལས་ངན་ཟད་བྱེད་ཡིན་པས་
གནོད་པ་ཕན་འདོགས་དུ་རིགས་ནས་བཟོད་དོ། །
གསུམ་པ། གང་ཕྱིར་རྒྱལ་སོགས་ཚིག་བཅད་གཅིག་གིས་བསྟན་ཏེ། གང་གི་ཕྱིར་
བྱང་ཆུབ་སེམས་དཔའ་རྣམས་ཀྱིས་ཀྱང་། རྒྱལ་བའི་སྲས་པོ་གཞན་རྣམས་ལ་བདེན་
པའམ་བདེན་པ་མ་ཡིན་པའི་ཉེས་པ་ལྷག་པར་སྒྲོ་བཏགས་ནས་སྐད་ཅིག་ཙམ་ཞིག་
ཁྲོས་པ་ཡིས་ཀྱང་། སྦྱིན་པ་དང་ཚུལ་ཁྲིམས་ལས་བྱུང་བའི་དགེ་བ་བསྐལ་པ་བརྒྱར་
བསགས་པ་རྣམས་ཁྲོ་བའི་སྐད་ཅིག་གི་འཇོམས་པར་བྱེད་ན། བྱང་ཆུབ་སེམས་དཔའ་
མ་ཡིན་པས་བྱང་སེམས་རྣམས་ལ་ཁྲོས་ན་ལྟ་ཅི་སྨྲོས། དགེ་བ་འཇོམ་པར་བྱེད་པའི་
མི་བཟོད་པ་སྟེ་ཁོང་ཁྲོ་བ་ལས་མཆོག་ཏུ་གྱུར་པའི་སྡིག་པ་གཞན་ཡོད་པ་མ་ཡིན་ནོ། །
བཞི་པ་མི་སྡུག་སོགས་ཚིག་བཅད་གཅིག་གིས་བསྟན་ཏེ། ཁྲོ་བས་ནི། ཁྲོ་གཉེར་སྡུད་
ཅིང་བཞིན་རས་ནག་པོར་བྱེད་པའི་ཕྱིར་མི་སྡུག་གཟུགས་སུ་བྱེད་ཅིང༌། དེའི་དབང་
གིས་བྱ་བ་ངན་པ་ལ་འཇུག་པས་དམ་པ་མ་ཡིན་པར་དཀྲི་ཞིང༌། རྒྱུད་ཁྲོ་བས་ཟིལ་
གྱིས་ནོན་ནས་ནི་བླང་དོར་ལ་རྨོང་བར་འགྱུར་ཏེ་རིགས་པ་དང་མི་རིགས་པའམ་ཚུལ་
དང་ཚུལ་མིན་ཚུལ་བཞིན་ཤེས་པའི་རྣམ་པར་དཔྱོད་པའི་བློ་གྲོས་ཀྱང་འཕྲོག་པར་བྱེད་
ཅིང་༑ དེར་མ་ཟད་དག་པའི་རིགས་མཐུན་བཏང་ནས་མི་བཟོད་པ་ཡིས་མྱུར་དུ་སྟེ་
སྐྱེ་བ་ཕྱི་མར་འབྲས་བུ་ངན་འགྲོའི་གཡང་སར་སྐྱུར་བར་བྱེད་དོ། །གཉིས་པ་བཟོད་
68

ཌ དབུ་མ་འཇུག་པའི་འབྲུ་འགྲེལ། EFK
པའི་ཕན་ཡོན་ནི། བཟོད་པས་བཤད་ཟིན་སོགས་ཚིག་རྐང་ལྔས་བསྟན་ཏེ། བཟོད་
པ་བསྒོམ་པས་ཁོང་ཁྲོའི་ཉེས་པ་བཤད་ཟིན་པ་དང་འགལ་བའི་ཡོན་ཏན་རྣམས་ཐོབ་
པར་བྱེད་དེ། བཟོད་པའི་འབྲས་བུས་ལུས་མཛེས་ཞིང་ཁ་དོག་ལེགས་པ་དབང་པོ་
ཚང་བ་ཐོབ་ལ། རང་ཉིད་དམ་པའི་སྐྱེ་བོའི་གྲལ་དུ་ཚུད་ལ་བྱང་ཆུབ་སེམས་དཔར་
འགྱུར་ཞིང་གཞན་སྐྱེ་བོ་དམ་པའི་རྣམས་ལ་ཕངས་ཤིང་དེའི་བསྔགས་པ་བརྗོད་པ་དང་།
བྱ་བ་ལུགས་དང་ལུགས་མིན་ཤེས་པའི་བློ་གྲོས་མཁས་པར་འགྱུར་ཞིང་དེ་ཡི་འོག་ཏུ་
སྟེ་སྐྱེ་བ་ཕྱི་མར་བཟོད་པའི་གནས་སྐབས་ཀྱི་འབྲས་བུས་ལྷ་དང་མིའི་སྐྱེ་བ་འཐོབ་པ་
དང་༑ མཐར་གྱིས་སྡིག་པ་ཐམས་ཅད་ཟད་དེ་དེ་བཞིན་གཤེགས་པའི་སྐུ་མཚན་དཔེ་
ཡོན་ཏན་རྒྱ་མཚོའི་གོ་འཕང་ཐོབ་པར་འགྱུར། གསུམ་པ་མཇུག་བསྡུ་བ་སོ་སོའི་སྐྱེ་
བོ་དང་ནི་སོགས་ཚིག་བཅད་གཅིག་གིས་བསྟན་ཏེ། སོ་སོའི་སྐྱེ་བོ་རྣམས་ཀྱི་ཁོང་ཁྲོ་
བའི་སྐྱོན་དང་ནི། རྒྱལ་སྲས་རྣམས་ཀྱི་བཟོད་པའི་ཡོན་ཏན་ཇི་སྐད་བཤད་པ་རྣམས་
རིགས་པར་བྱས་ནས་མི་བཟོད་སྤོང་ཞིང་འཕགས་པའི་སྐྱེ་བོ་དམ་པ་རྣམས་ཀྱིས་བསྔགས་
པའི་བཟོད་པ་ལ་རྟག་ཏུ་བརྩོན་བས་མྱུར་བར་རང་རྒྱུད་ལ་བསྟེན་པར་བྱའོ་ཞེས་གདམ་
པའོ༑ ༑གསུམ་པ་དབྱེ་བ། རྫོགས་སངས་རྒྱས་ཀྱི་སོགས་ཚིག་བཅད་གཅིག་གིས་
བསྟན་ཏེ། གང་གི་བཟོད་པ་རྫོགས་པའི་སངས་རྒྱས་ཀྱི་བྱང་ཆུབ་ཀྱི་ཕྱིར་ཡོངས་སུ་
བསྔོས་ཀྱང༌། གང་བཟོད་པ་དང༌། གང་གིས་བཟོད་པ། སེམས་ཅན་གང་ལ་བཟོད་
པ་གསུམ་པོ་འདི་ལ་བདེན་ཞེན་གྱི་དམིགས་པ་ཡོད་ན་བཟོད་པ་དེ་ནི་འཇིག་རྟེན་པའི་
བཟོད་པ་ཞེས་བྱའོ། །
ཤེས་རབ་ཀྱི་ཕ་རོལ་ཏུ་ཕྱིན་པས་ཡོངས་སུ་ཟིན་ཏེ་འཁོར་གསུམ་དུ་དམིགས་པ་མེད་
ན་དེ་ཉིད་མཁྱེན་གཉིས་མངའ་བ་སངས་རྒྱས་ཀྱིས། འཇིག་རྟེན་ལས་འདས་པའི་ཕ་
69

མཁན་ཆེན་ངག་དབང་དཔལ་བཟང་གིས་མཛད།
རོལ་ཕྱིན་པའོ་ཅེས་ཡོངས་སུ་བསྟན་ཏོ། །གཉིས་པ་ས་འདིར་འབྱུང་བའི་ཡོན་ཏན་
གཞན་ནི། ས་དེར་རྒྱལ་སྲས་སོགས་ཚིགས་བཅད་གཅིག་གིས་བསྟན་ཏེ། ས་གསུམ་
པ་འོད་བྱེད་པ་དེར་གནས་པའི་རྒྱལ་སྲས་བྱང་ཆུབ་སེམས་དཔའ་དེ་ལ་ཡན་ལག་གིས་
རྣམ་པར་དབྱེ་བའི་བསམ་གཏན་བཞི་དང་། དམིགས་རྣམ་གྱི་རབ་ཏུ་ཕྱེ་བ་གཟུགས་
མེད་པའི་སྙོམ་འཇུག་བཞི་དང༌། ཚད་མེད་བཞི་དང༌། མངོན་པར་ཤེས་པ་ལྔ་རྣམས་
འབྱུང་བར་འགྱུར་བ་དང༌། རྟེན་ཅིང་འབྲེལ་བར་འབྱུང་བ། ས་གཉིས་པ་ལ་ལྟོས་ཏེ་
ཆེས་རྟོགས་པས། འདོད་ཆགས་དང་ཞེ་སྡང་དང་། གཏི་མུག་ཆལ་ཆེར་ཡོངས་སུ་ཟད་
པར་འགྱུར་རོ། །སེམས་དཔའ་དེ་རྣམ་སྨིན་གྱི་དབང་གིས་ལྷའི་དབང་པོའི་སྐྱེ་བ་འཛིན་
ལ༑ དེས་ཀྱང་རྟག་ཏུ་འཇིག་རྟེན་པའི་འདོད་པའི་འདོད་ཆགས་འཇོམས་པའི་ཐབས་
སྒྲུབ་ཅིང་སེམས་ཅན་རྣམས་འདོད་པའི་འདམས་ནས་འདོན་པར་ནུས་པར་འགྱུར་རོ། །
གསུམ་པ་མཇུག་བསྡུ་བ་ལ། ཕར་ཕྱིན་སྔ་མ་གསུམ་ཐུན་མོངས་དུ་མཇུག་བསྡུ་བ་དང་།
བྱེ་བྲག་འདིའི་མཇུག་བསྡུ་བ་གཉིས། དང་པོ། སྦྱིན་སོགས་ཆོས་སོགས་ཚིག་བཅད་
གཅིག་གིས་བསྟན་ཏེ། ཕ་རོལ་ཕྱིན་པ་རྣམས་ཀྱི་རྟེན་ནི་བྱང་ཆུབ་སེམས་དཔའ་ཁོ་
ན་ཡིན་མོད་ཀྱི། འོན་ཀྱང་བྱང་སེམས་ཁྱིམ་པ་དང་། རབ་ཏུ་བྱུང་བའི་ཕྱོགས་གཉིས་
ལས༑ སྦྱིན་པ་དང་། ཚུལ་ཁྲིམས་དང་། བཟོད་པའི་ཆོས་གསུམ་པོ་འདི་དག་ཕལ་
པོ་ཆེ་བདེ་བར་གཤེགས་པས་བྱང་སེམས་ཁྱིམ་པ་རྣམས་ལ་བསྔགས་ཏེ་དེ་དག་གིས་
ཆོས་གསུམ་པོ་ཏེ་སྒྲུབ་སླ་བའི་ཕྱིར་རོ། །
དེ་ལ་བསོད་ནམས་ཞེས་བྱ་བའི་ཚོགས་ཀྱང་རང་བཞིན་ནི་ཆོས་གསུམ་པོ་དེ་དག་ཉིད་
ཡིན་ལ། དེ་ནི་སངས་རྒྱས་ཀྱི་གཟུགས་ཀྱི་བདག་ཉིད་ཀྱི་སྐུ་བསོད་ནམས་བརྒྱ་པའི་
མཚན་ཉིད་རྨད་དུ་བྱུང་ཞིང་བསམ་གྱིས་མི་ཁྱབ་པའི་རྒྱུའམ་རྐྱེན་ཡིན་ནོ། །རབ་ཏུ་
70

དབུ་མ་འཇུག་པའི་འབྲུ་འགྲེལ། "%s
བྱུང་བའི་ཕྱོགས་ལ་ཕྱི་མ་བསམ་གཏན་དང་ཤེས་རབ་གཉིས་བསྟན་ལ་བརྩོན་འགྲུས་
ནི་གཉིས་ཀའི་རྒྱུར་རྣམ་པར་དག་ལ། ཕྱི་མ་གཉིས་ནི་ཡེ་ཤེས་ཀྱི་ཚོགས་ཡིན་ལ་
སངས་རྒྱས་ཆོས་སྐུའི་རྒྱུའམ་རྐྱེན་ཡིན་ནོ། །གཉིས་པ། རྒྱལ་བའི་སྲས་པོ་སོགས་
ཚིག་བཅད་གཅིག་གིས་བསྟན་ཏེ། རྒྱལ་བའི་སྲས་པོ་ཡེ་ཤེས་ཉི་མའི་དཀྱིལ་འཁོར་
ལྟ་བུ་ལ་གནས་པའི་ས་གསུམ་པ་འོད་བྱེད་པ་འདི་ནི་རང་གི་རྒྱུད་ལ་ཡོད་པའམ་གཏོགས་
པའི་མི་མཐུན་ཕྱོགས་ཀྱི་མུན་པ་དང་པོ་རང་གི་རྒྱུད་ཀྱིས་ཉེས་པ་རྣམས་བསལ་བར་
བྱས་ནས། དེའི་འོག་ཏུ་རང་གིས་ཇི་ལྟར་རྟོགས་པ་ལྟར་གཞན་ལ་བསྟན་པའི་སྒོ་ནས
འགྲོ་བའི་རྒྱུད་ལ་ཡོད་པའི་ས་གསུམ་པ་སྐྱེ་བའི་གེགས་སུ་གྱུར་པའི་མུན་པ་རྣམ་པར་
འཇོམ་པའི་ནུས་པ་ཡོད་པར་མངོན་ཏེ་ས་གསུམ་པའི་ཡེ་ཤེས་ཁྱད་པར་བ་ཐོབ་ཅིང་
གཞན་ལ་ཕན་འདོད་ནས་ཆོས་བསྟན་པའི་ཕྱིར་རོ།།iinDPདག་རྟོགས་
ས་འདིར་ཡོན་ཏན་གྱི་གེགས་སྒྲིབ་པའི་མུན་པ་འཇོམས་པའི་ཡེ་ཤེས་ཉི་མའི་ཟེར་ལྟར་
བློ་གྲོས་རྣོ་བར་གྱུར་ཀྱང་སྐྱོན་དང་ལྡན་པའི་སྐྱེ་བོ་ལ་ཁྲོ་བར་མི་འགྱུར་ཏེ། སྟོང་ཉིད་
སྙིང་རྗེ་དབྱེར་མེད་པའི་ལམ་ལ་གོམ་ཞིང་གཉེན་པོ་མཐུ་ཐོབ་པའི་ཕྱིར་རོ། །གཉིས་
པ་ལེའུའི་མིང༌། དབུ་མ་ལ་འཇུག་པ་ལས་སེམས་བསྐྱེད་པ་གསུམ་པའི་རྣམ་པར་
བཤད་པའོ། །བཞི་པ་འོད་འཕྲོ་བཤད་པ་ལ་བཞི། ས་འདིར་བརྩོན་འགྲུས་ལྷག་པའི་
སའི་ངེས་ཚིག །སྤང་བྱའི་ཁྱད་པར། ལེའུའི་མཚན་བསྟན་པའོ། །དང་པོ་ཡོན་ཏན་
མ་ལུས་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་དང་འཇིག་རྟེན་ལས་
འདས་པའི་ཡོན་ཏན་མ་ལུས་པ་རྣམས་བརྩོན་འགྲུས་ཀྱི་རྗེས་སུ་འགྲོ་ཞིང་སྐྱེ་བ་ཡིན་
ཏེ༑ དགེ་བ་ལ་སྤྲོ་བའི་ལས་ཡིན་པའི་ཕྱིར་རོ། །དེའི་ཕྱིར་བསོད་ནམས་ཀྱི་ཚོགས་
དང༌༑ བློ་གྲོས་ཏེ་ཡེ་ཤེས་ཀྱི་ཚོགས་རྣམ་པ་གཉིས་ཀྱི་རྒྱུ་ནི་བརྩོན་འགྲུས་ཉིད་ཡིན་
71

མཁན་ཆེན་ངག་དབང་དཔལ་བཟང་གིས་མཛད།
པ༑ དེས་ན་ཡོན་ཏན་ཐམས་ཅད་ཀྱི་རྒྱུར་གྱུར་པའི་བརྩོན་འགྲུས་རང་གི་ཡོན་ཏན་
ཡོངས་སུ་དག་པའི་སྒོ་ནས་ས་གང་དུ་འབར་ཞིང་ལྷག་པར་གྱུར་པའི་ས་དེ་ནི་བཞི་
པ་འོད་འཕྲོ་བ་ཞེས་བྱའོ། །གཉིས་པ་དེར་ནི་སོགས་ཚིག་རྐང་གསུམ་གྱིས་བསྟན་ཏེ།
ས་བཞི་པ་དེར་ནི་བདེ་བར་གཤེགས་པའི་སྲས་པོ་དེ་ལ་རྫོགས་པའི་སངས་རྒྱས་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་སྔ་མ་ལས་ལྷག་པ་སྟེ་འཕེལ་བར་བསྒོམ་པ་ལས་སྐྱེས་
པའི་ཡེ་ཤེས་ཀྱི་སྣང་བ་ལྟར་བཤད་པའི་ཟངས་ཀྱི་འོད་ལྟ་བུ་ལས་ཆེས་ལྷག་པ་ས་འདིར་
འབྱུང་བར་འགྱུར་ཏེ། དེའི་ཕྱིར་ཡང་དག་པའི་ཡེ་ཤེས་ཀྱི་མེའི་འོད་འབྱུང་བའི་ཕྱིར་
བྱང་ཆུབ་སེམས་དཔའི་ས་དེ་ལ་འོད་འཕྲོ་བ་ཞེས་བྱའོ། །
གསུམ་པ། རང་དུ་ལྟ་བ་དང་འབྲེལ་ཡོངས་སུ་ཟད་ཞེས་པས་བསྟན་ཏེ། ས་འདི་ལ་
གནས་པའི་བྱང་སེམས་ནི་རང་ངམ་བདག་དང་བདག་གིར་ལྟ་བ་དང་འབྲེལ་བའི་
སེམས་ཅན་དང་སྲོག་དང་། སྐྱེ་བ་དང་གསོ་བ་དང་། གང་ཟག་ལ་སོགས་པར་མངོན་
པར་ཞེན་པ་ཐམས་ཅད་ཡོངས་སུ་ཟད་པར་འགྱུར་བའི་ཕྱིར་རོ། །བཞི་པ། དབུ་མ་
ལ་འཇུག་པ་ལས། སེམས་བསྐྱེད་པ་བཞི་པའི་རྣམ་པར་བཤད་པའོ། ། ལྔ་པ་སྦྱངས་
དཀའ་བ་བཤད་པ་ལ། ཁྱད་གཞི་སའི་ངེས་ཚིག་དང་། ཁྱད་ཆོས་སའི་ཡོན་ཏན་དང༌།
ལེའུའི་མཚན་བསྟན་པའོ། །དང་པོ་བདག་ཉིད་ཆེ་དེ་སོགས་ཚིག་རྐང་གཉིས་ཀྱིས་
བསྟན་ཏེ། ལྔ་པའི་སར་གནས་པའི་བདག་ཉིད་ཆེན་པོ་བྱང་ཆུབ་སེམས་དཔའ་དེ།
འཇིག་རྟེན་གྱི་ཁམས་ཐམས་ཅད་ན་གནས་པའི་བདུད་རྣམས་ཀྱིས་ཀྱང༌། སྦྱངས་
དཀའ་བའི་གཉེན་པོ་ཡེ་ཤེས་ཐོབ་པ་ལ་ཕམ་པར་བྱེད་མི་ནུས་ན། དེ་ལས་གཞན་པའི་
བདུད་ཀྱི་བཀའ་ཉན་པ་ལ་སོགས་ལྟ་ཅི་སྨྲོས། དེ་ནས་འདིར་སྦྱངས་དཀའ་བ་ཞེས་
བྱའོ༑ ༑གཉིས་པ་བསམ་གཏན་ལྷག་སོགས་ཚིག་རྐང་གཉིས་ཀྱིས་བསྟན་ཏེ། ས་དེར་
72

།= དབུ་མ་འཇུག་པའི་འབྲུ་འགྲེལ
ཕར་ཕྱིན་བཅུ་ཡིན་ནང་ནས་བསམ་གཏན་གྱི་ཕ་རོལ་ཏུ་ཕྱིན་པ་ལྷག་པར་ཐོབ་ཅིང་
བློ་བཟང་ནི་འཕགས་པ་སྟེ་འཕགས་པའི་བདེན་པ་བཞི་ཡི་རང་བཞིན་གྱི་བློའི་སྤྱོད་
ཡུལ་མ་ཡིན་པས་ཞིབ་མོ་རྟོགས་པ་ལའང་བློ་གྲོས་ཤིན་ཏུ་མཁས་པ་ཐོབ་བོ། །གསུམ་
པ༑ དབུ་མ་ལ་འཇུག་པ་ལས། སེམས་བསྐྱེད་པ་ལྔ་པའི་རྣམ་པར་བཤད་པའོ། །གཉིས་
པ་ས་དྲུག་པ་མངོན་དུ་གྱུར་པ་བཤད་པ་ལ། ཡུལ་ཅན་སའི་ངོ་བོ་མདོར་བསྟན། ཡུལ་
སྟོང་ཉིད་རྒྱས་པར་བཤད། སའི་ཡོན་ཏན་བརྗོད་པས་མཇུག་བསྡུ་བ་གསུམ། དང་
པོ༑ མངོན་དུ་ཕྱོགས་པར་སོགས་ཚིག་བཅད་གཅིག་གིས་བསྟན་ཏེ། ས་ལྔ་པར་བསམ་
གཏན་གྱི་ཕ་རོལ་ཕྱིན་པ་ཡོངས་སུ་དག་པས། ས་དྲུག་པ་མངོན་དུ་ཕྱོགས་པར་མཉམ་
པར་བཞག་པའི་སེམས་ལ་གནས་ཏེ། རྫོགས་པའི་སངས་རྒྱས་ཀྱི་ཆོས་ལ་མངོན་པར་
ཕྱོགས་ཤིང་རྐྱེན་འདི་ས་ཙམ་གྱི་རྟེན་འབྱུང་ཟབ་མོ་དེ་ཁོ་ན་ཉིད་མཐོང་བའི་བྱང་ཆུབ་
སེམས་དཔའ་དེས། ཤེས་རབ་ཀྱི་ཕར་ཕྱིན་ཡོངས་སུ་དག་པ་ལ་གནས་པས་སྤྲོས་པ་
ཐམས་ཅད་ཉེ་བར་ཞི་བའི་མཚན་ཉིད་ཅན་གྱི་འགོགས་པ་ལ་སྙོམ་པར་འཇུག་པ་ཐོབ་
པར་འགྱུར་གྱི་དེའི་སྔ་རོལ་དུ་ནི་མ་ཡིན་ཏེ། ཤེས་རབ་ལྷག་པར་གྱུར་པ་མེད་ཅིང་།
སྦྱིན་པ་ལ་སོགས་པས་འགོག་པ་ཐོབ་པར་མི་ནུས་སོ། །
ཅིའི་ཕྱིར་འདི་ལ་མངོན་དུ་གྱུར་པ་ཞེས་བྱ་ཞེ་ན། རྟེན་འབྲེལ་ཕྲ་བའི་ཆོས་ཁོང་དུ་ཆུད་
པ་དང་། ས་ལྔ་པའི་ལམ་གྱི་བདེན་པ་ལ་དམིགས་པའི་ཕྱིར་དང་། སངས་རྒྱས་ཀྱི་ཆོས་
ལ་མངོན་དུ་ཕྱོགས་པའི་ཕྱིར་ན་ས་འདི་ལ་མངོན་དུ་གྱུར་པ་ཞེས་བྱའོ། །གཉིས་པ་
ལ༑སྟོང་པ་ཉིད་ཀྱི་ཆེ་བ་བརྗོད་པ། ཆེ་བ་དེ་ལྡན་གྱི་སྟོང་ཉིད་དངོས་བཤད་པ་གཉིས།
དང་པོ་ཇི་ལྟར་ལ་སོགས་པའི་ཚིག་བཅད་གཅིག་གི་བསྟན་ཏེ། དཔེ་ཇི་ལྟར་ལོང་བའི་
ཚོགས་ཀུན་ཀྱང་གཡང་ས་ལ་སོགས་པ་སྤང་ཏེ་བདེ་བླག་ཏུ་མིག་ལྡན་སྐྱེས་བུ་གཅིག་
73

མཁན་ཆེན་ངག་དབང་དཔལ་བཟང་གིས་མཛད།
གིས་མངོན་པར་འདོད་པའི་ཡུལ་དུ་ཁྲིད་པ་དེ་བཞིན་དུ་ས་འདིར་བཤད་པའི་བློ་གྲོས་
ཏེ་ཤེས་རབ་ཀྱི་ཕ་རོལ་ཏུ་ཕྱིན་པས་མིག་ཉམས་པ་ལྟ་བུའི་སྦྱིན་པ་ལ་སོགས་པའི་ཡོན་
ཏན་ཐམས་ཅད་བླང་སྟེ་བཟུང་ནས་རྒྱལ་བ་དེ་བཞིན་གཤེགས་པ་ཉིད་ཀྱིས་ས་ཀུན་
ཏུ་འོད་ཅེས་བྱ་བར་ཁྲིད་པར་བྱེད་དེ། ཡང་དག་པའི་ལམ་དང་ལམ་མིན་མཐོང་བའི་
རང་བཞིན་ཡིན་པའི་ཕྱིར། དེས་ན་ཕ་རོལ་ཞེས་པ་མཐར་ཐུག་སངས་རྒྱས་ཀྱི་ས་དེ་
ཉིད་ལ། ལམ་རྣམ་པར་མི་རྟོག་པའི་ཡེ་ཤེས་ཀྱིས་དེར་ཕྱིན་པར་བྱེད་དོ། །གཞན་སྦྱིན་
པ་ལ་སོགས་པས་ནི་མ་ཡིན་ནོ། །གཉིས་པ་ཇི་ལྟར་བཤད་པའི་ཚུལ་དང་། གང་ལ་
བཤད་པའི་སྣོད་དང༌། གང་བཤད་པའི་ཆོས་གསུམ། དང་པོ། ཇི་ལྟར་སོགས་ཚིག་
བཅད་གཅིག་གིས་བསྟན་ཏེ། འདིར་སྨྲས་པ། རྟེན་ཅིང་འབྲེལ་བར་འབྱུང་བའི་དེ་
ཁོ་ན་ཉིད་ནི་གང༌། བྱང་ཆུབ་སེམས་དཔས་དེ་ཇི་ལྟར་མཐོང་ཞེ་ན། དེ་ནི་སོ་སོའི་སྐྱེ་
བོ་བློ་མ་རིག་པའི་ལིང་ཏོག་གིས་སྒྲིབ་པ་བདག་ཅག་གིས་ག་ལ་སྟོན་ནུས། ཡང་དག་
པའི་དེ་ཁོ་ན་ཉིད་རྟོགས་པའི་འཕགས་པ་རྣམས་ཀྱི་སྤྱོད་ཡུལ་ཡིན་ནོ། ། 2UA.p
འོན་ཀྱང་དེ་ནི་དེ་བཞིན་གཤེགས་པའི་ལུང་ལ་བརྟེན་ནས་བཤད་པར་རིགས་སོ་ཞེ་
ན༑ བདག་ཅག་ལྟ་བུས་ལུང་གི་དོན་རྟོགས་དཀའ་བའི་ཕྱིར་རོ། །དེས་ན་ཚད་མས་
སྐྱེས་བུས་ལུང་གི་དོན་བཀྲལ་བ་དང་། མན་ངག་ལ་བརྟེན་ནས་ལུང་གི་དགོངས་པ་
ངེས་པས། ཇི་ལྟར་ཤེས་རབ་ཀྱི་ཕ་རོལ་ཏུ་ཕྱིན་པ་ལ་སྤྱོད་པའི་བྱང་ཆུབ་སེམས་དེས་
ཆོས་ཟབ་པའི་ཆོས་དེ་ཁོ་ན་ཉིད་རྟོགས་པ་བདེ་བར་གཤེགས་པའི་ལུང་དང་གཞན་ཡང་
རིགས་པས་ངེས་པར་བྱ་བ་ཡིན་པས་ན། དེས་ན་རྟེན་ཅིང་འབྲེལ་བར་འབྱུང་བའི་དེ་
ཉིད་མཐོང་བར་དེ་ལྟར་འཕགས་པ་ཀླུ་སྒྲུབ་ཀྱིས་ལུང་ཕྱིན་ཅི་མ་ལོག་པར་མཁྱེན་ནས།
དབུ་མའི་བསྟན་བཅོས་ལས་རིགས་པ་དང་ལུང་གིས་དེ་ཁོ་ན་ཉིད་ཇི་ལྟ་བ་བཞིན་གསལ་
74

7 དབུ་མ་འཇུག་པའི་འབྲུ་འགྲེལ  ཿ
བར་མཛད་པ། དེའི་ཕྱིར་ཀླུ་སྒྲུབ་ཀྱི་གཞུང་ལུགས་ལས་ལུང་རིག་གིས་ཆོས་ཀྱི་དེ་
ཁོ་ན་ཉིད་གསལ་བར་བྱས་པ་ཇི་ལྟར་གནས་པའི་ལུགས་བཞིན་དུ་བདག་གིས་ཀྱང་
བརྗོད་པར་བྱའོ། །ཀླུ་སྒྲུབ་ལ་ལུང་གི་དགོངས་པ་ཕྱིན་ཅི་མ་ལོག་པ་ངེས་པར་ལུང་
གིས་ཤེས་ཏེ། ལང་ཀར་གཤེགས་པ་དང་། སྤྲིན་ཆེན་པོའི་མདོ་དང་། འཇམ་དཔལ་
ཞིང་བཀོད་ཀྱི་མདོ་སོགས་ལས་དེ་བཞིན་གཤེགས་པས་བསྔགས་པར་མཛད་དོ། །
གཉིས་པ་ལ། གང་ལ་བཤད་པའི་སྣོད་ངོས་བཟུང་བ་དང༌། དེ་ལ་བཤད་ན་ཡོན་ཏན་
འབྱུང་ཚུལ་གྱི་སྒོ་ནས་ཉན་པར་བསྐུལ་བའོ། །དང་པོ། སོ་སོའི་སྐྱེ་བོའི་དུས་ནའང་
སོགས་ཚིག་བཅད་གཉིས་ལ་རྐང་པ་གཅིག་གིས་མ་ལོང་བས་བསྟན་ཏེ། སྣོད་ལེགས་
པར་མ་བརྟགས་ན་ཁ་ཅིག་གིས་བློར་མི་ཤོང་ཞིང་ཆོས་སྤང་བ་དང༌། ཁ་ཅིག་གིས་
ཅང་མེད་སྟོང་བར་བཟུང་ནས་དངོས་པོ་ལ་སྐུར་པ་འདེབས་ཤིང་ལོག་ལྟ་སྐྱེད་པ་དེའི་
ཕྱིར་སྣོད་བརྟགས་རིགས་ལ། སྟོང་ཉིད་བཤད་པའི་སྣོད་ནི་སོ་སོའི་སྐྱེ་བོའི་དུས་
ནའང་གཞན་ལས་སྟོང་ཉིད་ཀྱི་སྒྲ་ཙམ་ཐོས་པ་ལའང་མི་སྐྲག་ཅིང་། དེའི་དོན་སེམས་
པས་ནང་དུ་ཡིད་ལ་རབ་ཏུ་དགའ་བ་ཡང་དང་ཡང་དུ་འབྱུང་ཞིང༌། རབ་ཏུ་དགའ་བ་
དེའི་རྒྱུ་ལས་བྱུང་བ་མཆི་མས་མིག་རླན་ཞིང་། ལུས་ཀྱི་བ་སྤུ་ལྡང་བར་འགྱུར་བ་གང་
ཡིན་པའི་གང་ཟག་དེ་ལ་རྫོགས་པའི་བྱང་ཆུབ་ཀྱི་རྒྱུ་སྟོང་ཉིད་རྟོགས་པའི་བློ་གྲོས་ཀྱི་
ས་བོན་ཡོད་དོ། །དེས་ན་དེ་ཉིད་སྟོང་པ་ཉིད་ཉེ་བར་བསྟན་པའི་སྣོད་དུ་གྱུར་པ་ནི་
དེ་ཡིན་ཏེ། དེ་ལ་འཆད་འགྱུར་གྱི་དོན་དམ་པའི་བདེན་པ་བསྟན་པར་བྱ་སྟེ་སྣོད་དང་
ལྡན་པས་དོན་དུ་འགྱུར་བའི་ཕྱིར་རོ། །གཉིས་པ་ལ། ཀུན་རྫོབ་ཐབས་ཀྱི་ཡོན་ཏན་
འབྱུང་ཚུལ་དང་། དོན་དམ་ཡེ་ཤེས་ཀྱི་ཡོན་ཏན་འབྱུང་ཚུལ་གཉིས། དང་པོ་དེ་ལ་དེ་
ཡི་སོགས་ཚིག་བཅད་ཕྱེད་གཉིས་ཀྱིས་བསྟན་ཏེ། དེ་ལྟ་བུའི་སྣོད་དང་ལྡན་པ་པོ་དེ་
75

མཁན་ཆེན་ངག་དབང་དཔལ་བཟང་གིས་མཛད།
ལ་སྟོང་ཉིད་རྟོགས་པའི་ལྟ་བ་དེའི་རྗེས་སུ་འགྲོ་བའི་ཡོན་ཏན་ཐམས་ཅད་འབྱུང་བར་
འགྱུར་ཏེ། ཇི་ལྟར་ན། སྟོང་ཉིད་ཉན་པ་ལ་གཏེར་རྙེད་པ་དང་འདྲ་བར་སེམས་ཤིང་
མི་ཉམས་པར་བྱ་བའི་ཕྱིར་ཚུལ་ཁྲིམས་འཆལ་བས་ངན་འགྲོར་སོང་ན་མི་ཁོམས་པའི་
གནས་སུ་རིགས་ནས་རྟག་ཏུ་ཚུལ་ཁྲིམས་ཡང་དག་པར་བླང་ནས་དེ་ལ་གནས་པར་
འགྱུར་ཞིང་། དབུལ་བོར་གྱུར་ན་ཡོ་བྱད་ལྷུར་ལེན་པར་བྱེད་པས་སྟོང་པ་ཉིད་ཉན་
པ་རྒྱུན་ཆད་པར་རིགས་ནས་སྦྱིན་པ་གཏོང་བར་འགྱུར་ཞིང་། ལས་དང་པོ་བས། སྟོང་
པ་ཉིད་སྙིང་རྗེ་ཟིན་ནས་སངས་རྒྱས་ཐོབ་པར་ཤེས་ནས་སྙིང་རྗེ་རང་གི་རྒྱུད་ལ་བསྟེན་
པར་བྱེད་ལ། ཁྲོ་བས་ངན་འགྲོ་ཐོབ་ཅིང་འཕགས་པ་དག་མཉེས་པར་མི་འགྱུར་བ་
ཤེས་ནས་བཟོད་པ་སྒོམ་ཞིང་དེ་ལྟར་སྒྲུབ་པའི་དགེ་བའི་རྩ་བ་ཐམས་ཅད་བྱང་ཆུབ་
ཆེན་པོར་འགྲོ་བ་རྣམས་གྲོལ་བར་བྱ་བའི་ཕྱིར་ཡོངས་སུ་བསྔོ་བར་བྱེད་ཅིང་། རྟེན་
འབྱུང་འབྲེལ་འབྱུང་ཟབ་མོ་སྟོན་པའི་རྫོགས་པའི་བྱང་ཆུབ་སེམས་དཔའ་རྣམས་ལ་
གུས་པར་བྱེད་དོ། །
གཉིས་པ། ཟབ་ཅིང་རྒྱ་ཆེ་སོགས་ཚིག་རྐང་གསུམ་གྱིས་བསྟན་ཏེ། དེ་ལྟར་ཡུན་རིང་
པོར་བར་མེད་པར་དགེ་བའི་ཚོགས་བསགས་པར་གྱུར་ན། ཟབ་པ་དང་རྒྱ་ཆེ་བའི་
ཚུལ་ལ་མཁས་པའི་སྐྱེ་བོས་ཕྱི་ནང་གི་ཡོངས་འཛིན་བསྟན་པ་དེས་ནི། རིམ་གྱིས་
རབ་ཏུ་དགའི་ས་ཐོབ་པར་འགྱུར་བས། དེ་ཁོ་ན་ཉིད་ཀྱི་ཡུལ་ཅན་གྱིས་དེ་ནི་དོན་དུ་
གཉེར་བས་རྟེན་ཅིང་འབྲེལ་བར་འབྱུང་བའི་ལམ་འདི་མཉན་པར་གྱིས་ཤིག་ཅེས་རྗེས་
སུ་གདམ་པའོ། །གསུམ་པ་གང་བཤད་པའི་ཆོས་ལ། སྟོང་པ་ཉིད་རིགས་པས་གཏན་
ལ་ཕབ་པ་དང་། གཏན་ལ་ཕབ་པའི་སྟོང་ཉིད་ཀྱིས་དབྱེ་བ་བཤད་པ་གཉིས། དང་
པོ་ལ། ཆོས་ཀྱི་བདག་མེད་རིགས་པས་གཏན་ལ་ཕབ་པ་དང་། གང་ཟག་གི་བདག་
76

༼ དབུ་མ་འཇུག་པའི་འབྲུ་འགྲེལ
མེད་རིགས་པས་གཏན་ལ་ཕབ་པ་གཉིས། དང་པོ་ལ་རང་བཞིན་གྱི་སྐྱེ་བ་རིག་པ་
དགག་པ་དང༌། དེའི་ཕྱིར་ན་སྐྱེ་བ་རྟེན་ནས་འབྱུང་བ་ཙམ་གྱི་དོན་དུ་རིགས་པས་གྲུབ་
ཚུལ༑ རིགས་པས་དཔྱད་པ་བྱས་པའི་འབྲས་བུ་ངོས་བཟུང་བ་གསུམ། དང་པོ་ལ་
མཐའ་བཞིའི་སྐྱེ་བ་བདེན་པ་གཉིས་ཆར་དགག་པ། དེ་ལྟར་དགག་པ་ལ་རྩོད་པ་སྤངས་
བ་གཉིས། དང་པོ་ལ་མཐའ་བཞིའི་སྐྱེ་བ་མེད་པའི་དམ་བཅའི་སྒོ་ནས་མདོར་བསྟན་
པ་དེ་རིགས་པའི་སྒོ་ནས་རྒྱས་པར་བཤད་པ། དེ་ལྟར་གྲུབ་པའི་དོན་བསྡུ་བ་གསུམ།
དང་པོ། དེ་ཉིད་དེ་ལ་སོགས་ཚིག་རྐང་གཉིས་ཀྱིས་བསྟན་ཏེ། མདོ་སྡེ་ས་བཅུ་པ་ལས་
མཉམ་པ་ཉིད་བཅུའི་འཇུག་པ་གསུངས་པའི་ནང་ནས་སྐྱེ་བ་མེད་པ་མཉམ་པ་ཉིད་
རིགས་པས་བསྟན་པ་ཉིད་ཀྱིས་གཞན་རྣམས་ཀྱང་བསྟན་པར་སླ་བར་དགོངས་ནས།
སློབ་དཔོན་གྱིས། བདག་ལས་མ་ཡིན་གཞན་ལས་མིན། །གཉིས་ལས་མ་ཡིན་རྒྱུ་
མེད་མིན། །དངོས་པོ་གང་ནས་གང་ན་ཡང༌། །སྐྱེ་བ་ནམ་ཡང་ཡོད་མ་ཡིན། །ཞེས་
ཉེ་བར་བཀོད་དོ། །འདིར་ཡང་དམ་བཅའ་བཞི་པོ་དེ་རྗེས་སུ་བརྗོད་ནས་དེ་རིགས་
པས་རྒྱས་པར་གྲུབ་པའི་ཕྱིར་རོ། །འོ་ན་སློབ་དཔོན་གྱིས་སྔར་སྒྲུབ་ཟིན་ན་འདིར་བཀོད་
པ་དོན་མེད་དོ་སྙམ་ན་མ་ཡིན་ཏེ༑ སློབ་དཔོན་གྱི་དམ་བཅའ་བཞི་བཀོད་ནས་གཞན་
སྐྱེ་འགོགས་པའི་རིགས་པ་ཁོ་ན་བཀོད་པའི་ཕྱིར། བདག་སྐྱེ་སོགས་ཕྱི་རོལ་པའི་འདོད་
པ་ཡིན་པས་རང་སྔས་བཀག་ཟིན་ཀྱང་འདིར་དེའི་རིགས་པ་ལྷག་མ་རྣམས་སྟོན་པའི་
ཕྱིར་རོ།།ཅིའི་ཕྱིར་དམ་བཅའ་བཞི་པོ་འདི་ཙམ་ཞིག་སྨྲོས་ཞེ་ན། སྐྱེ་བ་བདེན་པར་སྨྲ་བ་
ལ་མཐའ་བཞི་པོ་འདི་ལས་གཞན་མི་སྲིད་པའི་ཕྱིར་རོ། །འདིར་མཐའ་བཞིའི་སྐྱེ་བ་ནི། དོན་
དམ་དང་ཐ་སྙད་གཉིས་ཀར་འགོག་ལ། འོ་ན་ཁྱོད་ལ་ཐ་སྙད་དུ་ཡང་སྐྱེ་བ་མེད་པར་
ཐལ་ཞེ་ན། རིགས་པས་དཔྱད་ན་སྐྱེ་བ་མཐའ་བཞི་ལས་མ་འདས་ཀྱང་། མ་བརྟགས་
77

མཁན་ཆེན་ངག་དབང་དཔལ་བཟང་གིས་མཛད།
ཉམས་དགའ་ཙམ་དུ་ས་བོན་ལས་མྱུ་གུ་དང་མེ་ལས་དུ་བ་ཙམ་ཞིག་སྐྱེ་ཞེས་ཐ་སྙད་
བྱེད་པའི་ཕྱིར་རོ། །དེས་ན་གང་ལ་མངོན་ཞེན་མེད་པས་དོན་དམ་བདེན་པ་ལས་མ་
ཉམས་ལ། འཇིག་རྟེན་དང་འཇིག་རྟེན་ལས་འདས་པའི་ཐ་སྙད་ཐམས་ཅད་འདི་ལ་
ཆེར་མི་འཐད་པ་མེད་དོ། ། ཥ་སྐུ་ཆུ་ཆུ། ཀ་ན་ན་འོག་ཁ་ཞུ་བཞིན་PPE
གཉིས་པ་ལ། བདག་ལས་སྐྱེ་བ་དགག་པ། གཞན་ལས་སྐྱེ་བ་དགག་པ། གཉིས་ཀ་
ལས་སྐྱེ་བ་དགག་པ། རྒྱུ་མེད་དུ་སྐྱེ་བ་དགག་པ་དང་བཞི། དང་པོ་ལ། ”འགྲེལ་པ་
མཛད་པའི་རིགས་པས་དགག་པ་དང་། བསྟན་བཅོས་མཛད་པའི་རིགས་པས་དགག་
པ་གཉིས། དང་པོ་ལ་དེ་ཁོ་ན་ཉིད་དུ་བདག་སྐྱེ་དགག་པ། འཇིག་རྟེན་ཐ་སྙད་དུ་ཡང་
བདག་སྐྱེས་མེད་པར་བསྟན་པ། དེ་གཉིས་ཀའི་གྲུབ་དོན་བསྡུ་བ་གསུམ། དང་པོ་ལ།
རང་དང་ངོ་བོ་གཅིག་པའི་རྒྱུ་ལས་སྐྱེ་བ་དགག་པ་དང༌། རྒྱུ་འབྲས་ངོ་བོ་གཅིག་པ་
དགག་པ་གཉིས། དང་པོ་ལ་སྐྱེ་བོ་དོན་མེད་དུ་ཐལ་བས་དགག་པ། སྐྱེ་བ་མི་རིགས་
པས་དགག་པ། འབྲས་བུ་སྐྱེ་བ་སྐབས་མི་ཐོབ་པར་ཐལ་བས་དགག་པ། ས་བོན་
ཐུག་མེད་དུ་སྐྱེ་བར་ཐལ་བས་དགག་པ་བཞི། དང་པོ། དེ་ནི་དེ་ལས་འབྱུང་ན་ཡོན་
ཏན་འགའ་ཡང་ཡོད་མ་ཡིན་ཞེས་པས་བསྟན་ཏེ། སྐྱེ་བཞིན་པའི་མྱུ་གུ་དེ་ནི་རང་གི་
བདག་ཉིད་དེ་ལས་འབྱུང་ན་འབྲས་བུའི་ཡོན་ཏན་འགའ་ཡང་མེད་དེ་མྱུ་གུ་རང་ཉིད་
སྔར་ཡོད་ཟིན་པའི་ཕྱིར་རོ། །གཉིས་པ། སྐྱེ་བར་གྱུར་པ་སླར་ཡང་སྐྱེ་བར་རིགས་པའང་
མ་ཡིན་ཉིད་ཞེས་པས་བསྟན་ཏེ། སྐྱེས་པར་གྱུར་ཟིན་པ་སླར་ཡང་སྐྱེ་བར་རིག་པས་
གྲུབ་པའང་མ་ཡིན་པ་ཉིད་དེ། ཡོད་པ་སྐྱེ་མི་དགོས་པ་དང་སྐྱེ་བའི་བྱ་བ་གཉིས་མེད་
པས་སོ། །གསུམ་པ་སྐྱེས་ཟིན་སོགས་ཚིག་རྐང་གཉིས་ཀྱིས་བསྟན་ཏེ། སྐྱེས་ཟིན་
པ་སླར་ཡང་རང་ཉིད་ལས་རང་སྐྱེ་བར་ཡོངས་སུ་རྟོགས་པར་འགྱུར་ན་ནི། མྱུ་གུ་དང་
78

དབུ་མ་འཇུག་པའི་འབྲུ་འགྲེལ།
སྡོང་བུ་དང་སྦུབས་འཆལ་པ་ལ་སོགས་འབྲས་བུ་ཕྱི་མ་ཕྱི་མ་རྣམས་ནི་སྐྱེ་བའི་གོ་
སྐབས་འདི་ཐོབ་པའམ་རྙེད་པར་མི་འགྱུར་ཏེ། གང་ཕྱིར་ས་མྱུག་དང་སྡོང་བུ་ལ་སོགས་
པ་སྔ་མ་སྔ་མའི་གནས་སྐབས་མ་འགགས་པར་ཕྱི་མ་ཕྱི་མ་རྣམས་མི་སྐྱེ་ལ། ས་བོན་
ལ་སོགས་པ་རང་ཉིད་ལས་སྐྱེ་ན་གཞན་རྐྱེན་མི་དགོས་པ་དེའི་ཕྱིར་ས་བོན་འགག་པའི་
གོ་སྐབས་མེད་པའི་ཕྱིར་རོ། །བཞི་པ་ས་བོན་སྲིད་མཐར་ཐུག་པར་རབ་ཏུ་སྐྱེ་བ་ཉིད་
དུ་འགྱུར་ཞེས་པས་བསྟན་ཏེ། ས་བོན་རང་ཉིད་ལས་རང་སྐྱེ་ན་ནམ་དུ་རྒྱུ་མ་ཚང་བ་
མེད་པ་དང་ས་བོན་འགགས་པའི་གོ་སྐབས་མེད་ཅིང་རང་ཉིད་སྲིད་པའི་མཐར་ཐུག་
པ་སྐྱེ་བ་འཕེལ་བ་ཉིད་དུ་འགྱུར་ཏེ་རྐྱེན་མ་ཚོགས་པ་ལ་སོགས་གཞན་གྱིས་གེགས་མེད་
པའི་ཕྱིར་རོ། །
གཉིས་པ་རྒྱུ་འབྲས་ངོ་བོ་གཅིག་པ་བཀག་ལ་རྒྱུ་འབྲས་ངོ་བོ་གཅིག་ན་གནས་སྐབས་
ཐ་དད་དུ་མི་དམིགས་པར་ཐལ་བས་དགག་པ་དང་། གནས་སྐབས་ཐ་དད་ལ་དམིགས་
ན་རྒྱུ་འབྲས་ངོ་བོ་གཅིག་པར་ཐལ་བས་དགག་པ་གཉིས། དང་པོ་ལ་རྒྱུ་འབྲས་རྣམ་
པར་འགྱུར་བ་མི་འཐད་པ་དང་། དེས་ན་དབྱིབས་སོགས་ཐ་དད་མེད་པར་ཐལ་བས་
དགག་པ་གཉིས། དང་པོ་ཇི་ལྟར་དེ་ཉིད་ཀྱིས་དེ་རྣམ་པར་འཇིག་པར་བྱེད་པ་འགྱུར།
ཞེས་པས་བསྟན་ཏེ། ཁོ་ན་རེ། མྱུ་གུའི་རྐྱེན་ཆུ་སོགས་ཀྱིས་ས་བོན་མྱུ་གུའི་གནས་
སྐབས་སུ་འགྱུར་ལ། མྱུ་གུ་རང་གི་བྱེད་པ་པོ་དང་ས་མྱུག་གཉིས་ལྷན་ཅིག་པ་འགལ་
ཕྱིར༑ ས་བོན་འཇིག་ནས་འབྱུང་བ་ཡིན་ལ། ཇི་སྐད་བཤད་པའི་ཉེས་པ་མེད་ལ། ས་
བོན་དང་མྱུ་གུ་ངོ་བོ་ཐ་དད་རྫས་གཞན་མ་ཡིན་པའི་ཕྱིར་བདག་ལས་སྐྱེའོ་ཞེ་ན། ཇི་
ལྟར་མྱུ་གུ་དེ་ཉིད་ཀྱིས་ས་བོན་དེ་རྣམ་པར་འཇིག་པར་བྱེད་པར་འགྱུར་ཏེ། མྱུ་གུ་ས་
བོན་ལས་ངོ་བོ་གཞན་མ་ཡིན་པས་བྱ་བྱེད་མེད་པའི་ཕྱིར། ས་བོན་རང་གི་བདག་ཉིད་
79

མཁན་ཆེན་ངག་དབང་དཔལ་བཟང་གིས་མཛད།
བཞིན་ནོ། །རང་གིས་རང་འཇིག་ན་ནམ་ཡང་མི་འཇིག་པར་མི་འགྱུར་ལ། ཡང་ན་
རྐྱེན་ཆུ་ལུད་སོགས་ས་བོན་ལས་གཞན་མ་ཡིན་ན་མྱུ་གུ་བཞིན་འཇིག་བྱེད་དུ་མི་རུང་
ལ༑ གཞན་ཡིན་པས་འཇིག་ན་ཐམས་ཅད་ཀྱིས་ཐམས་ཅད་འཇིག་པར་འགྱུར་བས་
ཧ་ཅང་ཐལ་ལོ། ། 671731907ས་པ་ཎཇུ་རྟEP་ཆ་FASAPOF!
གཉིས་པ། བྱེད་རྒྱུ་སོགས་ཚིག་རྐང་གཉིས་ཀྱིས་བསྟན་ཏེ། ས་མྱུག་གཉིས་བདག་
ཉིད་གཅིག་པ་ཡིན་པར། བྱེད་རྒྱུ་ས་བོན་གྱི་དབྱིབས་དང་ཁ་དོག་རོ་ནུས་སོགས་ཡོངས་
སུ་རྫོགས་པའི་ཁྱད་པར་རྣམས་ལས་མྱུ་གུའི་དབྱིབས་སོགས་ཡོངས་སུ་སྨིན་པའི་ཁྱད་
པར་ཐ་དད་ཁྱོད་ཀྱི་འདོད་པ་ལྟར་ན་མེད་པར་འགྱུར་བ་ཞིག་ན། ཐ་དད་དམིགས་
པ་མངོན་སུམ་པ་དེའི་ཕྱིར་ས་མྱུག་གཉིས་བདག་གཅིག་པར་ཡང་མི་རིགས་སོ།
གཉིས་པ་ལ། གནས་སྐབས་ཐ་དད་ན་ངོ་བོ་གཅིག་ཏུ་མི་འཐད་པ་དངོས་དང་། དེ་
ལྟར་འཐད་ན་གནས་སྐབས་གཉིས་སུ་གཉིས་ཀ་འཛིན་མི་འཛིན་མཚུངས་པར་ཐལ་
བས་དགག་པ་གཉིས། དང་པོ། གལ་ཏེ་སྔར་གྱི་སོགས་ཚིག་རྐང་གཉིས་ཀྱིས་བསྟན་
ཏེ༑ གལ་ཏེ་ས་བོན་རང་གི་སྔར་གྱི་ས་བོན་གྱི་གནས་སྐབས་ཀྱི་བདག་གི་དངོས་པོ་
བསལ་བ་སྟེ་བཏང་ནས་དེ་ལས་གཞན་མྱུ་གུའི་ངོ་བོར་གྱུར་ན་དེ་ཚེ་ས་བོན་དེ་ཉིད་
ཀྱི་རང་བཞིན་ཇི་ལྟར་འགྱུར་ཏེ་གཞན་མྱུ་གུའི་གནས་སྐབས་ཐོབ་པའི་ཕྱིར་ཐ་དད་པ་
རྟ་གླང་བཞིན་ནོ། །གཉིས་པ། གལ་ཏེ་ཁྱོད་ཀྱི་སོགས་ཚིག་བཅད་གཅིག་གིས་བསྟན་
ཏེ༑ ཁོ་ན་རེ་ས་མྱུག་གཉིས་གནས་སྐབས་ཐ་དད་ཀྱང་རྫས་ཐ་དད་མ་ཡིན་ནོ་ཞེ་ན།
གལ་ཏེ་མུ་སྟེགས་ཁྱོད་ཀྱི་ས་བོན་དང་མྱུ་གུ་གཉིས་གཅིག་ཏུ་འདོད་པའི་སྐབས་འདིར་
དེ་གཉིས་གཞན་མ་ཡིན་ན། མྱུ་གུའི་གནས་སྐབས་ན་ས་བོན་ཞིག་ནས་མེད་པ་དེ་
བཞིན་མྱུ་གུ་ཞེས་བྱ་བ་དེ་རང་གི་ངོ་བོའང་གཟུང་དུ་མེད་པའམ། ཡང་ན་མྱུ་གུའི་ངོ་
80

དབུ་མ་འཇུག་པའི་འབྲུ་འགྲེལ། P|3
བོ་བཟུང་བ་དེ་བཞིན་དུ་ས་མྱུག་དེ་དག་ངོ་བོ་གཅིག་ཏུ་ཁས་བླང་བས་ཇི་ལྟར་མྱུ་གུ་
འཛིན་པ་འདི་བཞིན་དུ། ས་བོན་དེ་ཡང་མྱུག་དུས་འདིར་གཟུང་དུ་ཡོད་པར་འགྱུར་
དགོས་ཏེ། ངོ་བོ་གཅིག་ལ་བཟུང་མ་བཟུང་ཆ་གཉིས་འགལ་བའི་ཕྱིར་རོ། །དེ་ཕྱིར་
ས་མྱུག་གཉིས་པོ་འདི་ངོ་བོ་གཅིག་ཡིན་ཞེས་ཁས་མི་བླང་ངོ་། །གཉིས་པ་འཇིག་རྟེན་
ཐ་སྙད་དུ་ཡང་བདག་སྐྱེ་མེད་པར་སྟོན་པ། གང་ཕྱིར་རྒྱུ་ཞིག་སོགས་ཚིག་རྐང་གཉིས་
ཀྱིས་བསྟན་ཏེ། གང་ཕྱིར་རྒྱུ་ས་བོན་ཞེས་བྱ་བ་དེ་ནི་ཞིག་ཅིང་འགགས་སུ་ཟིན་ཀྱང་
དེའི་འབྲས་བུ་མྱུ་གུ་ཞེས་བྱ་བ་མཐོང་བའི་ཕྱིར་ན། ས་མྱུག་དེ་དག་གཅིག་ཡིན་ཞེས་
འཇིག་རྟེན་པ་རྣམས་ཀྱིས་ཀྱང་ཁས་ལེན་པ་མེད་དོ། །
དེ་དག་གཅིག་ན་མྱུ་གུ་བཞིན་ས་བོན་ཡང་མཐོང་བར་རིག་པའི་ཕྱིར་རོ། །གསུམ་པ་
གྲུབ་དོན་བསྡུ་བ། དེ་ཕྱིར་དངོས་པོ་སོགས་ཚིག་རྐང་གཉིས་ཀྱིས་བསྟན་ཏེ། དེ་ཕྱིར་
ཕྱོགས་གཉིས་ཀ་ལྟར་བདག་ལ་སྐྱེ་བ་རིགས་པ་དང་འགལ་བ་དེ་ཕྱིར་དངོས་པོ་རྣམས་
བདག་ལས་སྐྱེ་ཞིང་འབྱུང་ཞེས་གཞན་གྱིས་བརྟགས་པ་འདི་ནི་དེ་ཁོ་ན་ཉིད་དོན་དམ་
པའི་བདེན་པ་དང་ནི། འཇིག་རྟེན་ཀུན་རྫོབ་ཀྱི་བདེན་པ་གཉིས་ཀར་དུ་ཡང་རིགས་
པ་མ་ཡིན་ནོ་ཞེས་སངས་རྒྱས་བསྐྱང་དང་ཟླ་བ་རང་གི་རིག་པས་བཀག་པའོ། །གཉིས་
པ་བསྟན་བཅོས་རྩ་ཤེས་ཀྱི་རིགས་པས་དགག་པ་ནི། བདག་ལས་སོགས་ཚིག་བཅད་
གཅིག་གིས་བསྟན་ཏེ། དངོས་པོ་རྣམས་བདག་ལས་སྐྱེ་བར་འདོད་ན། བསྐྱེད་པར་
བྱ་བ་དང་། སྐྱེད་པར་བྱེད་པ་པོ་དང་། ལས་དང་བྱེད་པ་པོ་ཡང་གཅིག་ཏུ་འགྱུར་ན་
དེ་དག་ནི་གཅིག་པ་ཉིད་དུ་རིགས་པ་མ་ཡིན་པས་ན། མེ་དང་བུད་ཤིང་མཚན་ཉིད་
དང་མཚན་གཞི་དག་ཀྱང་གཅིག་ཏུ་ཐལ་བའི་ཕྱིར་རོ། །དེས་ན་དངོས་པོ་རྣམས་བདག་
ལས་སྐྱེ་བར་ཁས་བླང་བར་བྱ་བ་མིན་ཏེ། གོང་དུ་རྒྱ་ཆེར་བཤད་པའི་ཉེས་པ་དེ་དག་
81

མཁན་ཆེན་ངག་དབང་དཔལ་བཟང་གིས་མཛད།
ཐོག་ཏུ་འབབ་པར་འགྱུར་ཞིང་ཐལ་བ་བཟློག་ཏུ་མེད་པར་འགྱུར་བའི་ཕྱིར་རོ། །གཉིས་
པ་གཞན་སྐྱེ་དགག་པ་ལ། གཞན་སྐྱེ་འདོད་པ་སྤྱིར་དགག་པ་དང་། སེམས་ཙམ་པའི་
ལུགས་བྱེ་བྲག་ཏུ་དགག་པ་གཉིས། དང་པོ་ལ། དེ་ཁོ་ན་ཉིད་དུ་གཞན་སྐྱེ་འདོད་པའི་
ལུགས་སྤྱིར་དགག་པ་དང༌། ཐ་སྙད་དུ་རང་བཞིན་གྱིས་སྐྱེ་བ་ཡོད་པར་འདོད་པའི་
ལུགས་བྱེ་བྲག་ཏུ་དགག་པ་གཉིས། དང་པོ་ལ་གཞན་སྐྱེ་བཀག་པ་དངོས། བཀག་
པ་ལ་འཇིག་རྟེན་གྱིས་གནོད་པ་སྤང་བ། དེ་ལྟར་བཀག་པའི་ཡོན་ཏན་བསྟན་པ་གསུམ།
དངོས་པོ་ལ་གཞན་སྐྱེ་སྤྱིར་དགག་པ། གཞན་སྐྱེ་བྱེ་བྲག་ཏུ་དགག་པ། འབྲས་བུ་ལ་
མུ་བཞིར་དཔྱད་ནས་དགག་པ་གསུམ། དང་པོ་ལ་ཧ་ཅང་ཐལ་བས་དགག སྐྱོན་སྤང་
གི་ལན་དགག་པ་གཉིས། དང་པོ་གཞན་ལ་བརྟེན་ནས་སོགས་ཚིག་བཅད་གཅིག་
གིས་བསྟན་ཏེ། དེ་ལ་རང་སྡེ་དག་དངོས་པོ་རྣམས་རྒྱུ་དང་དེ་མ་ཐག་རྐྱེན་སོགས་བཞི་
པོ་དེས་བསྐྱེད་པར་བྱེད་པས་ན་གཞན་ལས་སྐྱེའོ་ཞེས་འདོད་ལ། དེ་ལ་སློབ་དཔོན་
གྱིས་རྐྱེན་བཞི་པོ་སོ་སོར་དགག་པར་མཛད་པས་ན་འདིར་གཞན་སྐྱེ་སྤྱིར་དགག་པའོ།
རྒྱུ་གཞན་ལ་བརྟེན་ནས་གལ་ཏེ་འབྲས་བུ་གཞན་ཞིག་འབྱུང་བར་འགྱུར་བར་འདོད་
ན་ནི། འོ་ན་མེ་ལྕེ་ལས་ཀྱང་མུན་པ་འཐུག་པོ་འབྱུང་བར་འགྱུར་ཏེ། དེ་དག་གཞན་
ཡིན་པ་ལ་མཚུངས་པའི་ཕྱིར་རོ། །དེས་ན་གཞན་ཡིན་པ་ལ་མཚུངས་པའི་ཕྱིར་རོ། །
དེས་ན་རྒྱུ་དང་རྒྱུ་མ་ཡིན་པ་ཐམས་ཅད་ལས་ཀྱང་འབྲས་བུ་དང་འབྲས་བུ་མ་ཡིན་པ་
ཐམས་ཅད་སྐྱེ་བར་འགྱུར་ཏེ། རྒྱུ་མཚན་གང་ཕྱིར་ཞེ་ན་ས་ལུའི་ས་བོན་ས་ལུའི་མྱུ་
གུ་ལས་གཞན་ཡིན་པ་བཞིན་དུ་སཱ་ལུའི་མྱུ་གུའི་སྐྱེད་བྱེད་མ་ཡིན་པ་རྡོ་དང་སོལ་བ་
ལ་སོགས་མ་ལུས་པ་ཀུན་ལ་ཡང་སཱ་ལུའི་མྱུ་གུ་དང་གཞན་ཉིད་ཡིན་པ་ཙམ་ཐམས་
ཅད་ལ་མཚུངས་སོ། །གཉིས་པ་སྐྱོན་སྤང་གི་ལན་དང༌། ལན་དེ་དགག་པ་གཉིས།
82

དབུ་མ་འཇུག་པའི་འབྲུ་འགྲེལ།
དང་པོ་རབ་ཏུ་བྱ་བར་སོགས་ཚིག་བཅད་གཅིག་གིས་བསྟན་ཏེ། ཧ་ཅང་ཐལ་བའི་
ཉེས་པ་སྤོང་འདོད་ནས་རྒྱུ་དང་འབྲས་བུ་གཞན་ཡིན་ཡང་ཐམས་ཅད་ལས་ཐམས་ཅད་
མི་འབྱུང་ཏེ། ངེས་པ་མཐོང་བའི་ཕྱིར་ཏེ། གང་ཞིག་གང་གིས་རབ་ཏུ་བྱེད་པར་ནུས་
པ་དེ་ཕྱིར། དེ་ནི་དེའི་འབྲས་བུར་ངེས་པར་བརྗོད་ཅིང༌། གང་ཞིག་འབྲས་བུ་དེ་སྐྱེད་
པར་བྱེད་པའི་ནུས་པ་ལྡན་པ་དེ་ནི་གཞན་ཡིན་དུ་ཟིན་ཀྱང་རྒྱུ་ཡིན་ཏེ། དེས་ན་གཞན་
ཁྱད་པར་བ་རྒྱུ་འབྲས་ཡིན་གྱི། གཞན་ཙམ་ནི་མ་ཡིན་ལ། རྒྱུད་གཅིག་ཏུ་གཏོག་ཤིང་
རིགས་འདྲ་བ་དང་སྐྱེད་པར་བྱེད་པ་ལས་སྐྱེ་བ་ཡིན་པ་དེའི་ཕྱིར། རྒྱུ་ཐ་དད་པ་ནས་
ཀྱི་ས་བོན་ལས་སཱ་ལུའི་མྱུ་གུའམ། རྒྱུད་གཅིག་མིན་ཀྱང་སྐད་ཅིག་མ་ཕྱི་མས་སྐད་
ཅིག་མ་སྔ་མ་སྔ་མའི་སྐྱེད་བྱེད་མ་ཡིན་པ་དེའི་ཕྱིར་ཐམས་ཅད་ལས་ཐམས་ཅད་སྐྱེ་
བར་ཐལ་བ་དེ་ལྟར་མིན་ནོ་ཞེ་ན། གཉིས་པ་ཇི་ལྟར་སོགས་ཚིག་བཅད་གཅིག་གིས་
བསྟན་ཏེ། འདི་ནི་གཞན་ཁྱད་པར་བ་བསྒྲུབ་བྱ་དང་མཚུངས་པའི་མ་གྲུབ་པ་སྟེ། ཇི་
ལྟར་ནས་དང་གེ་སར་དང་ནི་ཀེང་ཤུ་ཀ་ལ་སོགས་པ་སཱ་ལུའི་མྱུ་གུ་སྐྱེད་པར་བྱེད་པ་
ལ་འདོད་པ་མིན་ཞིང་བྱེད་པའི་ནུས་པ་དང་ལྡན་པའང་མིན་ལ་རྒྱུད་གཅིག་གི་ཁོངས་
སུ་གཏོགས་པ་མིན་པ་དང་། རིགས་འདྲ་བའམ་ཡིན་པ་ཉིད་ཀྱི་དཔེ་དེ་བཞིན། སཱ་
ལུའི་ས་བོན་དུ་གྱུར་པ་ཡང་ནི། སཱ་ལུའི་མྱུ་གུ་དེ་ཡི་བསྐྱེད་པར་བྱེད་པ་ལ་ནུས་ལྡན་
སོགས་མིན་ཏེ། ས་མྱུག་གཉིས་གཞན་ཡིན་པ་ཉིད་ཐམས་ཅད་ལ་མཚུངས་པའི་ཕྱིར་རོ།།
དེས་ན་གཞན་ཁྱད་པར་བའི་སྒྲུབ་བྱེད་ཀུན་བསྒྲུབ་བྱ་དང་མཚུངས་བར་མ་གྲུབ་བར་
འགྱུར་བའི་ཕྱིར་རོ། །གཉིས་པ་བྱེ་བྲག་ཏུ་དགག་པ་ལ། རྒྱུ་འབྲས་སྔ་ཕྱི་འདས་ལ་
གཞན་སྐྱེས་དགག་པ། རྒྱུ་འབྲས་དུས་མཉམ་པ་ལ་གཞན་སྐྱེ་དགག་པ་གཉིས། དང་
པོ་ལ་བཀག་པ་དངོས་དང་། སྐྱོན་སྤང་གི་ལན་དགག་པ་གཉིས། དང་པོ། མྱུ་གུ་སོགས་
83

མཁན་ཆེན་ངག་དབང་དཔལ་བཟང་གིས་མཛད།
ཚིག་བཅད་གཅིག་གིས་བསྟན་ཏེ། འདི་ན་བྱམས་དང་ཉེར་སྦས་ལྟར་དུས་མཉམ་བདག་
ཁོ་ན་ཕན་ཚུན་ལྟོས་ནས་གཞན་ཉིད་དུ་འཇོག་ན། མྱུ་གུ་དང་ས་བོན་དུས་མཉམ་པ་
ཡོད་པ་མ་ཡིན་ཏེ་ས་བོན་མ་འགགས་པར་མྱུ་གུ་མེད་པའི་ཕྱིར་རོ། །
དེའི་ཕྱིར་དེ་དག་གཞན་ཉིད་དུ་མེད་པས་ས་བོན་ལས་མྱུ་གུ་གཞན་དུ་ག་ལ་འགྱུར།
གཞན་ཉིད་མེད་པ་དེས་ན། མྱུ་གུ་ས་བོན་དོན་གཞན་ལས་སྐྱེ་བར་འགྲུབ་པ་མིན་པས།
དངོས་པོ་རྣམས་གཞན་ལས་སྐྱེ་བ་ཡིན་ནོ་ཞེས་བྱ་བའི་ཕྱོགས་འདི་གཏོང་བར་བྱོས་
ཤིག གཉིས་པ་ལ་ལན་དང༌། དེ་དགག་པ་གཉིས། དང་པོ་ཇི་ལྟར་སོགས་ཚིག་
རྐང་གསུམ་གྱིས་བསྟན་ཏེ། ཇི་ལྟར་སྲང་གི་མདའ་མགོ་མཇུག་གཉིས་མཐོ་བ་དང་
དམའ་བ་དག་དུས་མཉམ་པ་མ་ཡིན་པ་མིན་པ་མཐོང་བ་དེ་བཞིན་དུ། དུས་མཉམ་
ཡིན་པའི་དམ་བཅས་ནས་དེ་སྒྲུབ་བྱེད་ཀྱི་རིགས་བསྐྱེད་པར་བྱ་བ་མྱུ་གུ་དང་སྐྱེད་བྱེད་
ས་བོན་དག་གིས་སྐྱེ་བ་དང་འགག་པའང་དུས་མཉམ་པར་འགྱུར་བས་གཞན་ཉིད་
དུ་གྲུབ་པས་འབྲས་བུ་དངོས་མེད་ཀྱང་སྐྱེ་བའི་བྱ་བ་ཙམ་གྲུབ་བོ་ཞེ་ན། གཉིས་པ་གལ་
ཏེ་གཅིག་ཚེ་སོགས་ཚིག་རྐང་ལྔས་བསྟན་ཏེ། གལ་ཏེ་སྲང་མདའི་མཐོ་དམན་ད་ལྟ་བ་
ཡིན་པས་དུས་གཅིག་གི་ཚེ་ཡིན་ན་ཡང་། ས་བོན་དང་མྱུ་གུ་འདིར་ནི་དུས་གཅིག་མེད་
དེ། དེ་ཕྱིར་དུས་མཉམ་དུ་ཡོད་པ་མིན་པས་དུས་མཉམ་པར་དམ་བཅའ་མི་འགྲུབ་ལ།
གལ་ཏེ་མྱུ་གུ་སྐྱེད་བཞིན་པ་ནི་སྐྱེ་བ་ལ་མངོན་པར་ཕྱོགས་པས་ས་བོན་གྱི་དུས་ད་ལྟ་
ཡོད་པ་མིན་ཞིང་། ས་བོན་འགག་བཞིན་པ་ནི་དེ་ལྟ་ཡོད་ཀྱང་འཇིག་པ་ལ་མངོན་དུ་
ཕྱོགས་པར་འདོད་པ་ཡིན་པས་མྱུ་གུའི་དུས་ད་ལྟ་ཡོད་པ་མ་ཡིན་པ་དེའི་ཚེ། མྱུ་གུ་དང་
ས་བོན་གྱི་སྐྱེ་བ་དང་འགག་པ་འདི་དག་ནི་ཇི་ལྟ་བུར་ན་སྲང་གི་མཐོ་དམན་དང་མཚུངས་
པ་ཡིན་ཏེ་མིན་པས་ཁྱོད་ཀྱིས་རིགས་པ་འགོགས་པ་དོན་མེད་ལ། ཅི་སྟེ་ས་མྱུག་གི་
84

དབུ་མ་འཇུག་པའི་འབྲུ་འགྲེལ།  ི
ཆོས་དག་དུས་མི་མཉམས་ན་ཡང་སྐྱེ་བ་དང་འགག་པའི་བྱ་བ་དུས་མཉམ་མོ་ཞེ་ན་མ་
ཡིན་ཏེ། མྱུ་གུ་སྐྱེ་བའི་བྱ་བ་འདི་ནི་ས་བོན་འགགས་པ་ལ་མངོན་དུ་ཕྱོགས་པའི་ཚེ་ཡོད་
པར་རིགས་པ་མ་ཡིན་ཏེ། དེའི་ཚེ་སྐྱེ་བའི་བྱ་བ་དེའི་བྱེད་པོ་སྟེ་རྟེན་མྱུ་གུ་མེད་པའི་རྟེན་
ཆོས་སྐྱེ་བའི་བྱ་བ་ཙམ་ཡང་མེད་པའི་ཕྱིར་རོ། །
དེའི་ཕྱིར་འགག་བཞིན་པའི་ཚེ་སྐྱེ་བཞིན་པའི་བྱ་བའི་ངོ་བོ་ཡོད་པར་ཡང་རིག་པའམ་
འཐད་པ་མིན་པས་སོ། །འོ་ན་སྐྱེ་འགགས་བྱ་བའི་དཔེ་སཱ་ལུ་ལྗང་པའི་མདོ་ལས་
གསུངས་བ་མ་ཡིན་མ་ཞེ་ན། ངདེའི་ཅིག་ཆར་བརྟེན་ནས་འབྱུང་བ་མ་བརྟག་པར་གྲུབ་
པར་སྒྱུ་མ་ལྟ་བུར་གསུངས་པའི་ཕྱིར་རོ། །གཉིས་པ་རྒྱུ་འབྲས་དུས་མཉམ་པ་ལ་གཞན་
སྐྱེ་དགག་པ་ནི། གལ་ཏེ་མིག་སོགས་ཚིག་བཅད་གཅིག་གིས་བསྟན་ཏེ། Sཁོ་ན་རེ་ས་
མྱུག་ལྟ་བུ་དུས་མི་མཉམ་པ་ལ་དེ་དག་གཞན་དུ་མེད་ཀྱང༌། མིག་ལ་སོགས་པ་དང་
ཚོར་བ་དང་། འདུ་ཤེས་ལ་སོགས་པ་རང་དང་ལྷན་ཅིག་པ་རྣམས་མིག་གི་རྣམ་ཤེས་
ཀྱི་རྐྱེན་དུ་འགྱུར་བས། དེ་ལྟ་བུའི་རྒྱུ་འབྲས་མཉམ་པ་དག་ལ་གཞན་ཉིད་ཡོད་པས།
གཞན་སྐྱེས་གྲུབ་བོ་ཞེ་ན་མ་ཡིན་ཏེ། གལ་ཏེ་མིག་གི་བློ་ལ་རང་གི་སྐྱེད་བྱེད་རང་དང་
དུས་གཅིག་པའི་མིག་དབང་དང་གཟུགས་ལ་སོགས་པ་དང་། རང་དང་ལྷན་ཅིག་
འབྱུང་བའི་ཚོར་བ་དང་འདུ་ཤེས་ལ་སོགས་པ་སེམས་བྱུང་རྣམས་མིག་ཤེས་ལས་གཞན་
ཉིད་དུ་ཡོད་ན་དེ་ལྟོས་མིག་གི་ཤེས་པ་དེ་ཡོད་དགོས་ལ། མེད་ན་ལྟོས་ཆོས་ལོག་པས་
གཞན་ཡོད་པའི་དངོས་པོ་སྒྲུབ་བྱེད་དུ་མི་འགྱུར་བའི་ཕྱིར། ཡོད་ན་ཡོད་པའང་འབྱུང་
བ་དགོས་པ་ཅི་ཞིག་ཡོད་སྟེ་གྲུབ་ཟིན་སྒྲུབ་མི་དགོས་སོ། །ཅི་སྟེ་ཉེས་པ་དེ་སྤང་བར་
འདོད་ནས་མིག་ཤེས་དེ་དང་པོ་མེད་དོ་ཞེ་ན། དེ་སྐད་སྨྲས་པ་འདི་ལ་ཡོད་པ་མ་ཡིན་
པའི་མིག་གི་རྣམ་པར་ཤེས་པ་ལས་མིག་ལ་སོགས་པ་གཞན་ལ་ཡོད་པ་མ་ཡིན་ནོ་
85

མཁན་ཆེན་ངག་དབང་དཔལ་བཟང་གིས་མཛད།
ཞེས་བཤད་ཟིན་ཏོ། །གསུམ་པ་འབྲས་བུ་མུ་བཞིར་དཔྱད་ནས་དགག་པ་ནི་སྐྱེད་པར་
བྱེད་པ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་སྐྱེད་པར་བྱེད་པ་གང་གིས་
བསྐྱེད་བྱ་རང་ལས་དོན་གཞན་བསྐྱེད་པར་བྱེད་པ་དེ་རྒྱུ་ཡིན་ན། བསྐྱེད་བྱ་འབྲས་
བུ་ཡོད་པའམ་འོན་ཏེ་མེད་པའམ། གཉིས་ཀའམ། གཉིས་བྲལ་ཏེ་གཉིས་ཀ་མ་ཡིན་
པ་ཞིག་སྐྱེད་གྲང་ཞིག་འདྲི་ན། དེ་ལ་རེ་ཞིག་ཕྱོགས་དང་པོ་མི་རིགས་ཏེ། ཡོད་པ་
ལ་སྐྱེད་བྱེད་ཀྱི་རྒྱུ་ཅི་དགོས་འབྲས་བུ་རང་ཉིད་གྲུབ་ཟིན་པའི་ཕྱིར་རོ།
གལ་ཏེ་བསྐྱེད་ན་འབྲས་བུ་གཅིག་ལ་ཡོད་མེད་ཀྱི་ཆ་གཉིས་ཡོད་པའི་ཕྱིར་རོ། །བསྐྱེད་
བྱ་རང་གི་ངོ་བོ་མེད་པ་བསྐྱེད་བྱེད་དེས་ནི་ཅི་ཞིག་བྱ་སྟེ་མེད་པ་སྔ་མ་ལས་འགྱུར་བ་
བསྐྱེད་མི་རིགས་ན། དཔེར་ན་རི་བོང་གི་རྭ་ལྟར་མེད་པའི་ཕྱིར་རོ། །བསྐྱེད་བྱ་ཡོད་
མེད་གཉིས་ཀ་ཡིན་པ་ཉིད་ལ་རྒྱུ་དེས་ཅི་བྱ་སྟེ་སྐྱོན་གཉིས་ཀར་ཐལ་བའི་ཕྱིར་རོ། །
ཡོད་མེད་གཉིས་ཀ་མིན་པ་ལ་རྒྱུ་དེས་ཅི་ཞིག་གི་བྱ་བ་བྱས་ཏེ་ཡོད་མེད་གཉིས་མ་གྲུབ་
ན་དེ་བཀག་པའི་གཉིས་ཀ་མིན་པ་མི་སྲིད་པའི་ཕྱིར་ཏེ། ཕན་ཚུན་ལྟོས་གྲུབ་ཡིན་པའི་
ཕྱིར་རོ། །གཉིས་པ་དེ་ལྟར་བཀག་པ་ལ་འཇིག་རྟེན་གྱི་གནོད་པ་སྤང་བ་ལ། འཇིག་
རྟེན་གྱིས་གནོད་པའི་རྩོད་པ་བཀོད་པ་དང༌། དེའི་ལན་བསྟན་པ་གཉིས། དང་པོ།
གང་གི་རང་ལྟ་ལ་སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་པ་གང་གིས་
ནི་རིགས་པའི་རྗེས་སུ་མི་འབྲང་བར་རང་གི་ལྟ་བ་ཁོ་ན་ལ་གནས་ནས་བླང་དོར་ལ་
འཇུག་ལྡོག་བྱེད་ཅིང་། བྱེད་པ་ལྟར་དོན་ཡང་ཐོབ་པས་འཇིག་རྟེན་པའི་ལྟ་བ་ཉིད་
ཚད་མར་འདོད་པ་ན། གཞན་སྐྱེ་སྒྲུབ་པའི་སྐབས་འདིར་རིགས་པ་སྨྲས་པ་ཉིད་ཀྱི་
ཅི་ཞིག་བྱ་སྟེ། རྒྱུ་གཞན་ལས་འབྲས་བུ་གཞན་འབྱུང་བ་ཡང་འཇིག་རྟེན་པའི་ལྟ་བས་
རྟོགས་པར་འགྱུར་བའི་ཕྱིར་ཏེ། རྒྱུ་མཚན་དེས་ན་གཞན་ལས་སྐྱེ་བ་ཡོད་པས་གཞན་
86

ཌ་= དབུ་མ་འཇུག་པའི་འབྲུ་འགྲེལ།
སྐྱེ་བསྒྲུབ་པ་འདིར་རིགས་པ་ཅི་ཞིག་དགོས། དེས་ན་གཞན་སྐྱེ་འགོགས་པ་ལ་འཇིག་
རྟེན་པའི་ལྟ་བས་གནོད་དོ་ཞེས་སོ། །གཉིས་པ་ལ་འཇིག་རྟེན་པའི་གཞན་སྐྱེ་ཁས་
བླང་ཀྱང་འཇིག་རྟེན་པས་མི་གནོད་པའི་ཚུལ་དང་། འཇིག་རྟེན་ཐ་སྙད་དུ་ཡང་རང་
བཞིན་གྱིས་གྲུབ་པའི་གཞན་སྐྱེ་མེད་པས་འཇིག་རྟེན་གྱིས་མི་གནོད་པའི་ཚུལ་གཉིས།
དང་པོ་ལ། ཡུལ་དང་ཡུལ་ཅན་ཕྱིན་ཅི་མ་ལོག་པ་དང་ལེགས་པའི་དབྱེ་བས་བདེན་
གཉིས་ཀྱི་རྣམ་བཞག་མདོར་བསྟན་པ་དང༌། དེ་ཉིད་རྒྱས་པར་བཤད་པ། དེ་དག་གི་
ཕྱིར་ཡུལ་གང་ལ་འཇིག་རྟེན་གྱིས་མི་གནོད་པ་དང་གནོད་པའི་ཁྱད་པར་བསྟན་པས་
མཇུག་བསྡུ་བ་གསུམ། དང་པོ། དངོས་ཀུན་སོགས་ཚིག་བཅད་གཅིག་གིས་བསྟན་
ཏེ༑ འདིར་བདེན་པ་གཉིས་ཀྱི་ངོ་བོ་ཕྱིན་ཅི་མ་ལོག་པ་མཁྱེན་པ་སངས་རྒྱས་ཀྱིས་ཕྱི་
ནང་གི་དངོས་པོ་ཀུན་ལ་ངོ་བོ་གཉིས་གཉིས་འཛིན་པས་ཉེ་བར་བསྟན་ཏེ། དངོས་
པོ་ཀུན་ཡང་དག་པར་མཐོང་བས་འཕགས་པའི་ཡེ་ཤེས་ཀྱི་དང༌། རྫུན་པ་སྟེ་བདེན་
པ་མེད་པ་ལ་ཡོད་པར་འཛིན་པའི་སོ་སོའི་སྐྱེ་བོ་མ་རིག་པས་སྒྲིབ་པའི་བློས་མཐོང་བ་
ཡིས་ཡུལ་ལ་དངོས་རྙེད་སྟེ་ངེས་པའི་སྒོ་ནས་འཛིན་ལ། སྔ་མའི་ཡུལ་དོན་དམ་པའི་
ངོ་བོ་དང་ཕྱི་མའི་ཡུལ་ཀུན་རྫོབ་ཀྱི་ངོ་བོ་གཉིས་འཛིན་པར་འགྱུར་ཏེ། དེས་ན། ཡང་
དག་པ་མཐོང་བ་འཕགས་པའི་ཡེ་ཤེས་ཀྱི་ཡུལ་གང་ཡིན་པ་དེ་ནི་དེ་ཁོ་ན་ཉིད་ཡེ་ཤེས་
ཀྱི་ཤེས་ངོ་ལ་མི་བསླུ་ཞིང་བདེན་པ་རྟོགས་བྱ་དམ་པ་ཡིན་པས་དོན་དམ་བདེན་པའི་
མཚན་ཉིད་དང་། མཐོང་བ་རྫུན་པ་སོ་སྐྱེ་བའི་ཐ་སྙད་ཚད་མའི་ཡུལ་ལ་འཁྲུལ་བའི་
ཤེས་ངོ་ལ་ལྟོས་ནས་མི་བསླུ་བས་ཀུན་རྫོབ་བདེན་པའི་མཚན་ཉིད་ཡིན་པར་གསུངས་
སོ༑ ༑གཉིས་པ་ལ། ཡུལ་ཅན་ཚད་མའི་སྒོ་ནས་འཇིག་རྟེན་གྱིས་མི་གནོད་པའི་ཚུལ་
དང་༑ ཡུལ་བདེན་གཉིས་ཀྱི་སྒོ་ནས་འཇིག་རྟེན་གྱིས་མི་གནོད་པའི་ཚུལ་གཉིས། དང་
87

མཁན་ཆེན་ངག་དབང་དཔལ་བཟང་གིས་མཛད།
པོ་ལ། ཐ་སྙད་དཔྱོད་པའི་ཚད་མ་བསྟན་པ་དང༌། དེས་དོན་དམ་དཔྱོད་བྱེད་ཀྱི་ཚད་
མ་ལ་མི་གནོད་པའི་ཚུལ་གཉིས། དང་པོ་ལ་ཡུལ་ཅན་ཚད་མ་དང་ཚད་མིན་གྱི་དབྱེ་
བ་དང༌།དེས་ཡུལ་འཇལ་ཚུལ་གཉིས། དང་པོ། མཐོང་བ་རྫུན་པ་སོགས་ཚིག་བཅད་
གཅིག་གིས་བསྟན་ཏེ། མཐོང་བ་རྫུན་པ་ཐ་སྙད་དཔྱོད་བྱེད་ཀྱི་ཚད་མ་འཁྲུལ་མ་འཁྲུལ་
རྣམ་པ་གཉིས་སུ་འདོད་དེ། དབང་པོ་དྲུག་པོ་ཕྱི་ནང་གི་རྐྱེན་གྱིས་མ་བསླད་པའི་དབང་
པོ་གསལ་བ་སྟེ་འཇིག་རྟེན་པའི་ཡང་དག་ཚད་མ་དང་། དབང་པོ་དྲུག་ཕྱི་ནང་གིས་
རྐྱེན་གྱིས་བསླད་པ་འཁྲུལ་ཤེས་སྐྱོན་ལྡན་ནོ། །རབ་རིབ་དང་མིག་སེར་གྱི་ནད་དང༌།
དྷ་རུ་ར་ཟོས་པ་སོགས་དབང་པོ་གཟུགས་ཅན་གནོད་པའི་རྐྱེན་ནང་ན་ཡོད་པའོ། །
པས་
བྲག་ཕུག་དང་མེ་ལོང་དང༌། ཉི་མའི་ཟེར་སོགས་རྐྱེན་ཕྱི་ན་གནས་བྲག་ཆ་
དང་༑ གཟུགས་བརྙན་དང་། སྨིག་རྒྱུ་ལ་སོགས་པའི་སྣང་བ་འབྱུང་བའི་དབང་པོ་
སྐྱོན་ལྡན་རྣམས་ཀྱི་ཤེས་པ་ནི། དབང་པོ་དྲུག་པོ་ཕྱི་ནང་གི་འཁྲུལ་རྐྱེན་གྱིས་མ་བསླད་
པའི་དབང་པོ་ལེགས་པར་གྱུར་པ་སྟེ་མ་འཁྲུལ་བའི་ཤེས་པ་ལ་ལྟོས་ན། སྔ་མ་ལོག་
པ་འཁྲུལ་ཤེས་སུ་འདོད་དོ། །
གཉིས་པ་ལ་ཡང་ལོག་ཁྱད་པར་སྤྱིར་བསྟན་པ་དང་། ,, བྲག་ཏུ་ཞེན་ཡུལ་ལ་འཁྲུལ་
པའི་ཞེན་ཡུལ་ཐ་སྙད་དཔྱོད་བྱེད་ཀྱི་ཚད་མ་དེའི་ངོར་ཡང་བདེན་པར་མི་གྲུབ་པའི་ཚུལ་
གཉིས། དང་པོ། གནོད་པ་མེད་པའི་དབང་པོ་སོགས་ཚིག་བཅད་གཅིག་གིས་བསྟན་
ཏེ༑ ཕྱི་ནང་གི་རྐྱེན་གྱིས་གནོད་པ་མེད་པའི་དབང་པོ་དྲུག་པོ་རྣམས་ཀྱིས་འཇལ་བའི་
གཟུང་བ་གང་ཞིག་འཇིག་རྟེན་གྱིས་བདེན་པར་རྟོགས་ཏེ། འཇིག་རྟེན་པའི་ཐ་སྙད་
དཔྱོད་པའི་ཚད་མ་ཉིད་ཀྱི་ངོར་མི་བསླུ་བ་བདེན་པར་ཡིན་པ་ལ་ཡང་དག་ཀུན་རྫོབ་
ཞེས་བཞག་ལ་འཕགས་པ་ལ་ལྟོས་ནས་ནི་མ་ཡིན་ནོ། །རྟོག་གེའི་གཞུང་ནས་གྲགས་
88

ཌ དབུ་མ་འཇུག་པའི་འབྲུ་འགྲེལ།
འགལ་བཤད་པ་ནི་འཇིག་རྟེན་ན་གྲགས་ཟིན་གྱི་ཚད་མས་གནོད་པ་ནི་འཇིག་རྟེན་
པའི་ཐ་སྙད་ལ་རང་གི་ཚད་མས་གཞལ་སྐབས་ཡིན་ལ། འདིར་ནི་འཕགས་པའི་ཚད་
མ་ལ་འཇིག་རྟེན་པའི་གཙང་བདེ་སོགས་པའི་ཚད་མས་མི་གནོད་པའི་ཚུལ་ཚད་མ་
གཉིས་ཤན་ཕྱེ་ནས་སྨྲ་བའི་ཚུལ་ཤེས་པ་གལ་ཆེའོ། ། ་།་ར་ར་ཎཆ
ལྷག་མ་དབང་པོ་སྐྱོན་གྱིས་བསླད་པའི་འཁྲུལ་ཤེས་ཀྱི་ངོ་ཡུལ་ནི་འཇིག་རྟེན་པའི་ཚད་
མ་ཉིད་ལས་ལོག་པ་མི་བདེན་པ་བསླུ་བའི་ཡུལ་ལ་ལོག་པའི་ཀུན་རྫོབ་ཏུ་རྣམ་པར་
བཞག་གོ །གཉིས་པ། མི་ཤེས་གཉིད་ཀྱི་སོགས་ཚིག་བཅད་གཅིག་གིས་བསྟན་ཏེ།
གནས་ལུགས་ལ་རྨོངས་པའི་མི་ཤེས་པའི་གཉིད་ཐུག་པོས་རབ་ཏུ་བསྐྱོད་པའམ་
དཀྲུགས་པའི་མུ་སྟེགས་ཅན་རྣམས་ཀྱིས། རང་གི་གཞུང་ལུགས་དག་ཏུ་བདག་དང་།
གཙོ་བོ་ལ་སོགས་བདག་ཉིད་ཇི་ལྟ་བ་བཞིན་བརྟགས་པ་དང་། དང་པོ་བསླད་པའི་
སྣང་བ་སྒྱུ་མ་དང་སྨིག་རྒྱུ་ལ་སོགས་པ་ལ་ཕྱི་རོལ་ཏུ་ཀུན་བརྟགས་པ་གང་ཡིན་པ་དེ་
དག་ནི་འཇིག་རྟེན་གྱི་ཡང་དག་པའི་ཐ་སྙད་ཚད་མའི་ངོར་ཡོད་པ་མ་ཡིན་ཏེ། འཇིག་
རྟེན་པས་དེ་དག་གི་སྒོ་ནས་ཐ་སྙད་བྱེད་པ་མེད་པའི་ཕྱིར་རོ། །གཉིས་པ་དོན་དམ་
དཔྱོད་བྱེད་ཀྱི་རིགས་ཤེས་དྲི་མེད་ལ་མི་གནོད་པའི་ཚུལ། མིག་ནི་རབ་རིབ་སོགས་
ཚིག་བཅད་གཅིག་གིས་བསྟན་ཏེ། མིག་ནི་རབ་རིབ་ཀྱི་ནད་ཅན་གྱིས་དམིགས་པ་
ཡིན༑ རབ་རིབ་མེད་པའི་ཤེས་པས་མཐོང་བ་ལ་གནོད་པ་ཡིན་པ་ཇི་ལྟར། དེ་བཞིན་
དྲི་མ་མེད་པ་འཕགས་པའི་ཡེ་ཤེས་སྤང་བ་སྟེ། མ་ཐོབ་པ་སོ་སྐྱེའི་ཐ་སྙད་ཚད་མའི་
བློས་གཞན་ལས་སྐྱེ་བ་སོགས་གྲུབ་ཏུ་ཟིན་ཀྱང་། མི་ཤེས་པའི་རབ་རིབ་ཀྱི་དྲི་མ་མེད་
པ་འཕགས་པའི་བློའི་ཡུལ་སྐྱེ་མེད་སོགས་ལ་གནོད་པ་ཡོད་པ་མ་ཡིན་ནོ། །གཉིས་
པ་ཡུལ་ཕྱིན་ཅི་ལོག་པ་ཀུན་རྫོབ་བདེན་པ་ངེས་ཚིག་གི་སྒོ་ནས་བཤད་པ་དང་། ཕྱིན་
89

མཁན་ཆེན་ངག་དབང་དཔལ་བཟང་གིས་མཛད།
ཅི་མ་ལོག་པ་དོན་དམ་བདེན་པ་དཔེའི་སྒོ་ནས་བསྟན་པ་གཉིས། དང་པོ། གཏི་མུག་
རང་བཞིན་སོགས་ཚིག་བཅད་གཅིག་གིས་བསྟན་ཏེ། འདིས་སེམས་ཅན་རྣམས་
གནས་ལུགས་ལ་རྨོངས་པར་བྱེད་པས་གཏི་མུག་གོ།དེ་ནི་དངོས་པོ་ལ་སྒྲོ་འདོགས་
ནས་རང་བཞིན་མཐོང་བ་ལ་སྒྲིབ་ཕྱིར་ཀུན་རྫོབ་ཞེས་བྱ་ལ། དེས་ན་མ་རིག་པ་དེས་
ཀུན་རྫོབ་ཀྱི་དངོས་པོ་གང་ཞིག་ལ་བདེན་པར་མཐོང་ཞིང་། ཞེན་པ་དེ་ནི་གནས་ལུགས་
ལ་མ་ཞུགས་པས་བཅོས་མ་རྟེན་ཅིང་འབྲེལ་བར་འབྱུང་བ་ཡིན་ལ། དེ་ལ་བདེན་པར་
སྣང་བ་དེ་ནི་ཀུན་རྫོབ་ཀྱི་བདེན་པ་ཞེས་བདེན་གཉིས་ཀྱི་ཚུལ་གཟིགས་པ་ཐུབ་པ་
དེས་གསུངས་སོ། །
དེ་ལྟར་ན་ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་བདེན་པར་བཞག་
ལ༑ ཉན་རང་བྱང་སེམས་འཕགས་པ་རྣམས་ཀྱི་ཉོན་མོངས་པ་ཅན་གྱི་མ་རིག་སྤང་
བ་རྣམས་ཀྱིས་བཅོས་མར་གྱུར་པ་སྟེ་དངོས་པོ་རྣམས་གཟུགས་བརྙན་དང་འདྲ་བར་
རྗེས་ཐོབ་ཏུ་གཟིགས་ཕྱིར། ཀུན་རྫོབ་ཙམ་དུ་བཞག་གི །བདེན་པ་ནི་མ་ཡིན་ཏེ།
བདེན་པར་རློམ་པ་མེད་པའི་ཕྱིར་རོ། །གཉིས་པ་རབ་རིབ་མཐུ་སོགས་ཚིག་བཅད་
གཅིག་གིས་བསྟན་ཏེ། རབ་རིབ་ཀྱི་ནང་ཀྱིས་མཐུས་རང་གི་ལག་ན་མཐོང་བའི་སྣོད་
ཀྱི་ནང་དུ་སྐྲ་ཤད་ལ་སོགས་པའི་ངོ་བོ་ལོག་པ་གང་ཞིག ཡོད་པར་རྣམ་པར་བརྟགས་
ནས་དེ་བསལ་བར་འདོད་པས་སྣོད་འགྲེ་ལྡོག་བྱེད་པའི་ཚེག་ཐོབ་པ་རིག་སྟེ། རབ་
རིབ་ཀྱི་རྟོགས་པ་བསལ་ཕྱིར་རབ་རིབ་མེད་དོ་ཞེས་མཐོང་བ་དག་པས་སྨྲ་ན་སྨྲ་བོ་
དེས་བསྐུར་པ་བཏབ་པའང་མ་ཡིན་ལ། རབ་རིབ་ཅན་གྱིས་དེར་སྐྲ་ཤད་མཐོང་ལ།
རབ་རིབ་ཅན་གྱི་མཐོང་བ་ནི་གཅིག་ཤོས་ལ་ལྟོས་ན་མཐོང་བ་དག་པ་མ་ཡིན་པ་དེ་
བཞིན་འདིར་འཕགས་པའི་ཡེ་ཤེས་ཀྱི་ངོར་གཞན་སྐྱེ་སོགས་དངོས་པོའི་ཆོས་མེད་པར་
90

༩ དབུ་མ་འཇུག་པའི་འབྲུ་འགྲེལ། %
རྟོགས་ལ། མ་རིག་པའི་རབ་རིབ་ཅན་བདེན་པ་ལྟར་སྣང་བ་ལ་དེས་དོན་དམ་དཔྱོད་
པའི་བློ་ལ་གནོད་པ་མེད་ལ་མཐོང་བ་དག་པས་མ་ཡིན་ནོ། །དེས་ན་དོན་དམ་དཔྱོད་
བྱེད་ཀྱི་ཚད་མས་དངོས་པོ་ལ་བསྐུར་པ་བཏབ་པའང་མིན་ལ་འཇིག་རྟེན་པའི་ཚད་མས་
གནོད་པའང་མེད་དོ། ། 72 ༼pས་ཌཚོ། རྟ་# ་ཞུ་ཎཿག ཟས་རྒྱ་png
གསུམ་པ་འཇུག་བསྡུ་བ། དེ་ཁོ་ན་ཉིད་ལ་དཔྱོད་པའི་སྐབས་སུ་འཇིག་རྟེན་གྱིས་མི་
གནོད་པའི་ཚུལ་དང་། འཇིག་རྟེན་རང་གི་དོན་ལ་འཇིག་རྟེན་གྱི་གནོད་ཚུལ་གཉིས།
དང་པོ་འཇིག་རྟེན་ཚད་མར་མི་རིགས་པའི་ཚུལ་དང་། དེས་ན་ཚད་མིན་གྱིས་ཚད་
མ་ལ་མི་གནོད་པར་བསྟན་པ་གཉིས། གལ་ཏེ་འཇིག་རྟེན་སོགས་ཚིག་བཅད་གཅིག་
གིས་བསྟན་ཏེ། གལ་ཏེ་དེ་ཁོ་ན་ཉིད་དཔྱོད་པའི་སྐབས་སུ་འཇིག་རྟེན་གྱི་མཐོང་བ་
ཚད་མ་ཡིན་ན་ནི། འཇིག་རྟེན་པས་དེ་ཁོ་ན་ཉིད་མཐོང་བས། འཕགས་པའི་ཚད་མ་
གཞན་གྱི་ཅི་དགོས་འཕགས་པའི་གཟིགས་པ་ཚད་མ་ཡིན་པར་འདོད་དགོས་ན་དེ་མི་
རིག་ལ། འཕགས་པའི་ལམ་ཐབས་ཚུལ་དང་ཐོས་པ་ལ་སོགས་པ་ལམ་ཕྱི་ཅི་བྱ་འཇིག་
རྟེན་པའི་མཐོང་བ་ཉིད་དེ་ཁོ་ན་ཉིད་ལ་དཔྱོད་པའི་ཚད་མ་ཡིན་ཕྱིར་དང་གཟོད་ལམ་
སྒྲུབ་ཏུ་མེད་པའི་ཕྱིར་རོ། །དེས་ན་དེ་ཁོ་ན་ཉིད་ལ་བླན་པོ་འཇིག་རྟེན་པ་ཚད་མར་
རིག་པ་མ་ཡིན་པས་འཇིག་རྟེན་པས་གཞན་སྐྱེས་སྨྲས་ཀྱང་གནོད་པ་མེད་དོ། །གཉིས་
པ་རྣམ་ཀུན་སོགས་ཚིག་རྐང་གཉིས་ཀྱིས་བསྟན་ཏེ། གོང་དུ་བཤད་པའི་ཚུལ་དེ་ཉིད་
ཀྱིས་དོན་དམ་དཔྱོད་པའི་སྐབས་སུ་རྣམ་པ་ཀུན་ཏུ་འཇིག་རྟེན་པ་ཚད་མ་མིན་ཞིང་
འཁྲུལ་པ་དེའི་ཕྱིར། དེ་ཁོ་ན་ཉིད་ལ་དཔྱོད་པའི་སྐབས་སུ་འཇིག་རྟེན་གྱི་ཚད་མས་
གནོད་པ་མེད་དོ། །གཉིས་པ། འཇིག་རྟེན་དོན་ནི་ཚིག་རྐང་གཉིས་ཀྱིས་བསྟན་ཏེ།
འཇིག་རྟེན་པའི་དོན་རྫས་ལ་སོགས་པ་རྐུན་པོས་ཁྱེར་ནས་ངའི་རྫས་རྐུན་པོས་ཁྱེར་
91

མཁན་ཆེན་ངག་དབང་དཔལ་བཟང་གིས་མཛད།
རོ་ཞེས་སྨྲས་ན། དེ་ལ་སྨྲས་པར་རྫས་དེ་ཅི་ཞིག་ཞེ་ན། དེས་བུམ་པའོ། །བུམ་པ་
རྫས་མ་ཡིན་ཏེ་གཞལ་བྱ་ཡིན་པའི་ཁྱེར་རྨི་ལམ་གྱི་བུམ་པ་བཞིན་ཞེས་སུན་འབྱིན་པ་
ལྟ་བུ། འཇིག་རྟེན་ན་བདེན་མེད་དུ་གྲགས་པ་རྨི་ལམ་ཉིད་ཀྱིས་དཔེས། གལ་ཏེ། དེ་
སེལ་བར་བྱེད་ན་འཇིག་རྟེན་གྱི་ཚད་མས་གནོད་ལ། འདིར་འཕགས་པའི་གཟིགས་
པ་ལ་གནས་ནས་མཁས་པ་ཚད་མར་བྱེད་ན་འཇིག་རྟེན་པས་གནོད་པ་མ་ཡིན་ནོ། །
གཉིས་པ་ཐ་སྙད་དུ་ཡང་རང་བཞིན་གྱི་གཞན་སྐྱེ་མེད་པར་སྟོན་པ། གང་ཕྱིར་སོགས་
ཚིག་བཅད་གཅིག་གིས་བསྟན་ཏེ། གང་གི་ཕྱིར་འཇིག་རྟེན་པ་དག་མའི་མངལ་དུ་
བུའི་ས་བོན་མི་གཙང་བ་བླུགས་ནས། ཕྱིས་ཁྱེའུ་ལ་དམིགས་ནས་བདག་གི་བུ་འདི་
སྐྱེད་ཅེས་སྨྲ་བར་བྱེད་ཅིང་། ཤིང་གི་ས་བོན་ཙམ་བཏབ་ནས། ཕྱིས་ཀྱི་ཤིང་ལྗོན་པ་
ལ་དམིགས་ནས་འདིའང་བདག་གིས་ཤིང་འདི་ཡང་བཙུགས་སོ་སྙམས་དུ་རྟོག་པར་
བྱེད་པ་དེས་ན། ས་བོན་འདི་ལས་བུ་དང་ཤིང་གཞན་སྐྱེས་སོ་ཞེས་གཞན་ལས་སྐྱེ་བ།
འཇིག་རྟེན་པས་ཀྱང་ཁས་ལེན་པ་མེད་དོ།
གསུམ་པ་དེ་ལྟར་བཀག་པའི་ཡོན་ཏན། གང་ཕྱིར་མྱུ་གུ་སོགས་ཚིག་བཅད་གཅིག་
གིས་བསྟན་ཏེ། གལ་ཏེ་མྱུ་གུ་ས་བོན་ལས་གཞན་ཡིན་ན་ཉིད་མྱུ་གུ་སྐྱེ་བའི་ཚེ་ས་བོན་
རྒྱུན་ཆད་པར་འགྱུར་ཏེ། གང་གི་ཕྱིར་བ་མོན་ཡོད་པས་བ་ལང་ཤི་བ་རྒྱུན་མ་ཆད་
པར་མི་འགྱུར་བ་བཞིན་ནོ། །ཁོ་བོ་ཅག་གི་ལྟར་ན། མྱུ་གུ་སྐྱེ་བའི་ཚེ་ས་བོན་ཞིག་ཅིང་
རྒྱུན་ཆད་པ་མེད་དེ། གང་གི་ཕྱིར་མྱུ་གུ་ས་བོན་ལས་གཞན་མིན་པ་དེ་ཕྱིར། དེས་ན་
ཆ་དང་རྣམ་པར་སྤང་བ་ཡིན་ནོ། །མྱུ་གུའི་ཚེ་ས་བོན་རྟག་པར་ཡོད་པ་མིན་ཏེ། གང་
གི་ཕྱིར་མྱུ་གུ་དང་ས་བོན་གཅིག་པ་ཉིད་དུ་ཡོད་པ་མིན་པ་དེའི་ཕྱིར་ཡང་མྱུ་གུའི་ཚེ་ས་
བོན་རྟག་པར་ཡོད་ཅེས་བརྗོད་པར་མི་བྱ་སྟེ་དེས་ནི་རྟག་པ་རྣམ་པར་སྤང་བ་ཡིན་ནོ།།
92

།ཌ དབུ་མ་འཇུག་པའི་འབྲུ་འགྲེལ།
གཉིས་པ་ཀུན་རྫོ་བ་ཙམ་དུའང་རང་བཞིན་གྱིས་སྐྱེ་བ་མེད་པར་སྟོན་པ་ལ། ཀུན་རྫོབ་
ཏུའང་རང་བཞིན་གྱི་སྐྱེ་བ་བཀག་པ་དང་། དེ་ལྟར་བཀག་པའི་ཕན་ཡོན་གཉིས། དང་
པོ་ལ་བཀག་པ་དངོས་དང༌། དེ་ལ་རྩོད་པ་སྤང་བ་གཉིས། དང་པོ་ལ་འཕགས་པའི་
མཉམ་བཞག་དངོས་པོའི་འཇིག་རྒྱུར་ཐལ་བས་བཀག ཐ་སྙད་བདེན་པ་རིག་པ་
རིག་པས་དཔྱད་བཟོད་དུ་ཐལ་བས་དགག དོན་དམ་པའི་སྐྱེ་བ་མི་ཁེགས་པར་ཐལ་
བས་དགག་པ་གསུམ་ལས། དང་པོ་གལ་ཏེ་རང་གི་སོགས་ཚིག་བཅད་གགཅིག་གིས་
བསྟན་ཏེ། གལ་ཏེ་གཟུགས་སོགས་དངོས་པོ་རྣམས་བློས་ཕར་བཏགས་མིན་པར་རང་
གི་མཚན་ཉིད་དམ་ངོ་བོ་ཉིད་ཀྱི་རྒྱུ་རྐྱེན་ལ་བརྟེན་ནས་འབྱུང་བར་འགྱུར་ན། རྣལ་
འབྱོར་པས་ཆོས་ཐམས་ཅད་སྐྱེ་བ་མེད་མེད་པར་མཐོང་བ་དེས་དངོས་པོ་རང་གི་མཚན་ཉིད་
ཀྱི་སྐྱེ་བ་དེ་ལ་སྐུར་པ་བཏབ་པས་སྟོང་པ་ཉིད་ཀྱིས་དངོས་པོ་འཇིག་པའི་རྒྱུ་བྱེད་པའི་
ཕྱིར༑ སྟོང་པ་ཉིད་དངོས་པོ་འཇིག་པའི་རྒྱུར་འགྱུར་ན། དེ་ནི་མི་རིགས་པ་དེའི་ཕྱིར་
ཆོས་ཐམས་ཅད་སྟོང་པ་ཉིད་དང་མཚན་མ་མེད་པ་དང༌། སྨོན་པ་མེད་པའི་བདག་
ཉིད་དུ་ཡེ་ནས་གནས་པ་དེ་ཉིད་སོ་སོ་རང་རིག་པའི་ཡེ་ཤེས་ཀྱི་མངོན་དུ་བྱས་པར་
ཟད་ཀྱི་དང་པོ་རང་གི་ངོ་བོས་ཡོད་པ་ཕྱིས་སྟོང་ཉིད་རྟོགས་པས་མེད་པར་མཐོང་བ་
མ་ཡིན་པ་དེའི་ཕྱིར་དངོས་པོ་རྣམས་རང་བཞིན་གྱིས་ཡོད་པ་མ་ཡིན་ཏེ་རང་བཞིན་
གྱིས་མ་གྲུབ་པའི་ཕྱིར་རོ།།གཉིས་པ། གང་ཕྱིར་དངོས་པོ་སོགས་ཚིག་བཅད་གཅིག་
གིས་བསྟན་ཏེ། རང་བཞིན་མ་གྲུབ་པ་གང་གི་ཕྱིར་གཟུགས་སོགས་དངོས་པོ་འདི་
དག་ལ་རྣམ་པར་དཔྱད་ན་དེ་ཉིད་བདག་ལས་སྐྱེ་བའམ་གཞན་ལས་སྐྱེ་སོགས་དོན་
དམ་དཔྱོད་པའི་རིག་པས་དཔྱད་ན་དངོས་པོ་རྣམས་སྐྱེ་བ་དང་འགགས་པ་མེད་པའི་
རང་བཞིན་ལས་ཚུ་རོལ་བདེན་མཐོང་དུ་གྱུར་པ་སྐྱེ་འགགས་ལ་སོགས་པའི་བདག་
93

མཁན་ཆེན་ངག་དབང་དཔལ་བཟང་གིས་མཛད།
ཉིད་ཅན་དུ་གནས་པ་རྙེད་པ་མ་ཡིན་ཏེ་དེ་ཕྱིར་འཇིག་རྟེན་ཐ་སྙད་ཀྱི་བདེན་པ་ལ་བདག་
གཞན་སོགས་རྣམ་པར་དཔྱོད་པ་མི་བྱ་སྟེ་དཔྱོད་པ་མེད་པའི་ཚུལ་གྱི་ཕན་ཚུན་བརྟེན་
ནས་འབྱུང་བ་ཙམ་དུ་ཁས་བླངས་ཏེ་རྣམ་པར་འཇོག་གོ །དེས་ན་རིགས་པས་བདག་
གཞན་སོགས་སུ་དཔྱད་བཟོད་པའི་ཆོས་ནི་ཤེས་བྱ་ལ་མི་སྲིད་དོ། །གསུམ་པ།
ཉིད་སྐབས་སུ་སོགས་ཚིག་བཅད་གཅིག་གིས་བསྟན་ཏེ། དེ་ཁོ་ན་ཉིད་ལ་དཔྱོད་པའི་
སྐབས་སུ་དངོས་པོ་སྟོབས་ཞུགས་ཀྱི་རིག་པ་གང་ཞིག་གིས་བདག་དང་གཞན་ལས་
དངོས་པོ་རྣམས་སྐྱེ་བ་རིག་པ་མིན་པར་གྲུབ་པའི་རིགས་པ་དེ། ཐ་སྙད་དུ་ཡང་རིགས་
པ་མིན་པས་ཁྱོད་ཀྱི་དངོས་པོ་རྣམས་ཀྱི་སྐྱེ་བ་གང་གིས་འགྲུབ་པར་འགྱུར། དེའི་
ཕྱིར་དངོས་པོ་རྣམས་རང་གི་མཚན་ཉིད་ཀྱིས་སྐྱེ་བ་བདེན་པ་གཉིས་ཀར་མ་གྲུབ་བོ།
གཉིས་པ་རྩོད་སྤངས། དངོས་པོ་སྟོང་པ་སོགས་ཚིག་བཅད་ཕྱེད་གཉིས་ཀྱིས་བསྟན་
ཏེ༑ དངོས་པོ་རང་བཞིན་གྱིས་སྟོང་པ་གཟུགས་བརྙན་ལ་སོགས་པ་རྒྱུ་རྐྱེན་གྱི་ཚོགས་
པ་ལ་ལྟོས་ན་འབྱུང་བ་རྣམས་འཇིག་རྟེན་ནམ་གྲགས་པ་ཡང་མིན་ལ།T དེའི་ཕྱིར་ཇི་
ལྟར་མེ་ལོང་སོགས་དེར་ནི་གཟུགས་བརྙན་ལ་སོགས་པ་རང་བཞིན་གྱི་བདེན་པས་
སྟོང་པའི་རྫུན་པ་ལས་གཟུགས་བརྙན་གྱི་ཤེས་པ་ཡུལ་དེའི་རྣམ་པ་ཅན་དུ་སྐྱེ་འགྱུར་
ལྟར༑ དེ་བཞིན་ཕྱི་ནང་གི་དངོས་པོ་ཐམས་ཅད་སྟོང་ན་ཡང་སྟོང་བཞིན་པའི་སྟོང་ཉིད་
དག་ལས་ཐ་སྙད་ཀྱི་སྣང་བ་རྟེན་ཅིང་འབྲེལ་བ་འབྱུང་བ་མི་འགགས་པ་རབ་ཏུ་སྐྱེ་བར་
འགྱུར་རོ། ། ཥྭཎོ་Pmem་རཀྱྀ་[ལ་ཌ་ཌ་ཆ་ཎ་ཌ །བོ་ཎཎྚསྐ་ཎཁཾ
གཉིས་པ་ཐ་སྙད་དུ་ཡང་རང་བཞིན་གྱི་སྐྱེ་བ་བཀག་པའི་ཕན་ཡོན་ལ་རྟག་ཆད་ཀྱི་ལྟ་
བ་ཤིན་ཏུ་ཕྲ་བ་སྤང་བའི་ཡོན་ཏན་དང༌། ལས་འབྲས་ཀྱི་འབྲེལ་བ་ཆེས་འཐད་པའི་
ཡོན་ཏན་གཉིས། དང་པོ། བདེན་པ་གཉིས་སུ་སོགས་ཚིག་རྐང་གཉིས་ཀྱིས་བསྟན་
94

དབུ་མ་འཇུག་པའི་འབྲུ་འགྲེལ། ་ཎ{K
ཏེ༑ དངོས་པོའི་ཆོས་ཐམས་ཅད་རང་བཞིན་མེད་པ་གཟུགས་བརྙན་དང་འདྲ་བ་དེའི་
ཕྱིར་དོན་དམ་དང་། ཀུན་རྫོབ་ཀྱི་བདེན་གཉིས་སུ་རང་བཞིན་མེད་ལ། དེས་ན་དེ་
དག་རྟག་པ་མ་ཡིན་ཞིང་ཆད་པའང་མ་ཡིན་ཏེ་བདེན་གཉིས་ཟུང་དུ་ཆུད་པ་རང་བཞིན་
སྤྲོས་པ་དང་བྲལ་བའི་ཕྱིར་རོ། །གཉིས་པ་ཀུན་གཞི་སོགས་མེད་ཀྱང་ལས་འགགས་
པ་ལས་འབྲས་བུ་འབྱིན་ནུས་པའི་ཚུལ་དང་། དེ་ལྟར་བསྟན་པ་ལ་རྩོད་པ་སྤང་བ་
གཉིས།དང་པོ་ལ་དངོས་དང༌།དཔེ་བསྟན་པའོ།།དང་པོ་གང་ཕྱིར་རང་བཞིན་སོགས་
ཚིག་བཅད་གཅིག་གིས་བསྟན་ཏེ།འདི་ལ་ཁ་ཅིག་ལས་འབྲས་ཀྱི་རྟེན་དཔང་རྒྱ་བཞིན་
ཆུད་མི་ཟ་བའི་རྫས་དང་། བག་ཆགས་ཀྱི་བགོ་གཞི་རྣམ་པར་ཤེས་པའི་རྒྱུ་དང་། ཀུན་
གཞི་རྣམས་མི་འདོད་ཀྱང་། འདིར་ནི་གང་གི་ཕྱིར་ལས་རང་བཞིན་གྱིས་མ་སྐྱེས་པ་
དེའི་ཕྱིར། རང་བཞིན་གྱིས་དེ་མི་འགགས་ལ། དེའི་ཕྱིར་ཐ་སྙད་དུ་བརྟེན་ནས་འབྱུང་
བ་འཐད་པའི་ཕྱིར། ཀུན་གཞི་ལ་སོགས་པའི་ལས་འབྲས་ཀྱི་རྟེན་མེད་ཀྱང་། འདས་
པའི་ལས་ཀྱི་འབྲས་བུ་ནུས་པའི་ཕྱིར།ཡུལ་དང་དུས་ལ་ལར་ལས་འགག་ནས་ཡུན་
རིང་པོ་ལོན་པའི་ལས་ལས་ཀྱང་རྣམ་པར་སྨིན་པའི་འབྲས་བུ་ཡང་དག་པར་འབྱུང་བ་
རིགས་པར་གྱིས་ཤིག གཉིས་པ། རྨི་ལམ་སོགས་ཚིག་བཅད་གཅིག་གིས་བསྟན་ཏེ།
རྨི་ལམ་དུ་དམིགས་པའི་ཡུལ་བུད་མེད་བཟང་མོ་དག་དང་ལྷན་ཅིག་འདོད་པ་སྤྱད་པ་
མཐོང་ཞིང་རྨི་ནས་ནི། སླར་སད་པ་ན་རྨི་ལམ་གྱི་བུད་མེད་ནི་རང་བཞིན་གྱིས་མེད་
ཅིང་འགག་ཟིན་ཀྱང་། བླུན་པོ་འགའ་ཞིག་ལ་འདོད་པའི་འདོད་ཆགས་པའི་རྒྱུད་འགྱུར་
བ་དེ་བཞིན་དུ་ལས་འགགས་ནས་ཡུན་རིང་པོར་ལོན་ཞིང་རང་བཞིན་ཡོད་པ་མིན་པར
འདོད་པའི་ལས་ལས་ཀྱང་ནི་རྣམ་པར་སྨིན་པའི་འབྲས་བུ་འབྱུང་བ་ཡིན་ནོ། །གཉིས་
པ་རྩོད་སྤང་ལ་རྣམ་སྨིན་ཐུག་མེད་དུ་འབྱིན་པའི་རྩོད་སྤང་དང་། ཀུན་གཞི་ཡོད་པར་
95

མཁན་ཆེན་ངག་དབང་དཔལ་བཟང་གིས་མཛད།
གསུང་བའི་ལུང་དང་འགལ་བའི་རྩོད་སྤང་གཉིས། དང་པོ་ལ་དོན་གཉིས་མཚོན་
པའི་དཔེ་བསྟན་པ་དང་། དཔེ་ཅན་ལས་ཀྱི་འབྲས་བུ་བསྐྱེད་ཚུལ་གཉིས། དང་པོ་ཇི་
ལྟར་སོགས་ཚིག་རྐང་གསུམ་གྱིས་བསྟན་ཏེ། ཇི་ལྟར་ཡུལ་རབ་རིབ་དང་རི་བོང་གི་
རྭ་གཉིས་ཡོད་པ་མ་ཡིན་པ་ཉིད་དུ་མཚུངས་ཀྱང༌། རབ་རིབ་ཀྱི་ནད་ཅན་གྱི་མིག་
གིས་སྐྲ་ཤད་ཀྱི་རྣམ་པར་ནི་མཐོང་གི རི་བོང་གི་རྭ་ལ་སོགས་པའི་དངོས་པོ་གཞན་
གྱི་རྣམ་པར་མཐོང་བ་མ་ཡིན་པ་ལྟར་རོ། །གཉིས་པ་རྣམ་སྨིན་ཐུག་མེད་དུ་མི་འབྱིན་
པའི་ཚུལ་དང༌། འབྲས་བུ་འཆོལ་བར་མི་འབྱིན་ཕའི་ཚུལ་གཉིས། དང་པོ་དེ་བཞིན་
སྨིན་ལས་སླར་སྨིན་མིན་ཤེས་ཀྱིས་ཞེས་པས་བསྟན་ཏེ། རབ་རིབ་ནད་ཀྱི་རྒྱུ་ཅན་
སྐྲ་ཤད་མཐོང་གི་རྒྱུ་མེད་པ་ལ་གཞན་གྱིས་མ་ཡིན་པ་དེ་བཞིན་རྣམ་སྨིན་བྱུང་ཟིན་པ་
དང་མ་བྱུང་བ་གཉིས་ཀ་ཐ་སྙད་དུ་འགག་ཅིང་རང་བཞིན་མེད་པར་མཚུངས་ཀྱང་རྣམ་
སྨིན་བྱུང་མ་ཟིན་པའི་འབྲས་བུ་འབྱུང་ལ། རྣམ་སྨིན་བྱུང་ཟིན་པའི་ལས་ཀྱིས་སླར་
ཡང་འབྲས་བུ་སྨིན་པ་མིན་པར་ཤེས་པར་གྱིས་ཤིག་ཅེས་རྒྱུ་འབྲས་འབྲེལ་པ་དཔྱད་
པའི་སྒོ་ནས་ལན་བཏབ་པའོ། ། །ཨོཾ་ཎ་ཌྷ་རལ་ཅནྟ་ཀུཏུ་1621p་pilaBTPLནི་ཟའྀ
གཉིས་པ་དེ་ཕྱིར་རྣམ་སྤྱི་ན་སོགས་ཚིག་རྐང་བཞིས་བསྟན་ཏེ། བཤད་མ་ཐག་པ་དེའི་
ཕྱིར་དགེ་མི་དགེའི་འབྲས་བུ་སོ་སོར་ངེས་པ་ཡིན་ཏེ། རྣམ་སྨིན་མི་དགེ་ཞིང་ཡིད་དུ་
མི་འོང་བ་ནི་ནག་པོའི་ལས་མི་དགེ་བའི་འབྲས་བུ་ཡིན་གྱི་དགེ་བ་ལས་མ་ཡིན་ལ།
རྣམ་སྨིན་དགེ་ཞིང་ཡིད་དུ་འོང་བ་ཉིད་དཀར་པོ་དགེ་བའི་རྒྱུ་ལས་འབྱུང་བ་ཡིན་པར་
མཐོང་གི་མི་དགེ་བ་ལས་མ་ཡིན་ལ། མཁས་པ་གང་ཞིག་དགེ་བ་དང་མི་དགེ་བའི་
ལས་གཉིས་ཀར་རང་བཞིན་མེད་པར་མཐོང་ཞིང་མངོན་པར་ཞེན་པའི་བློ་མེད་པ་ཅན་
ནི་ཐར་པར་འགྱུར་རོ། །དེ་ལྟར་རང་བཞིན་མེད་པའི་ལས་ཀྱི་འབྲས་བུ་འབྱིན་པ་དང་
96

༑ཌ དབུ་མ་འཇུག་པའི་འབྲུ་འགྲེལ། ཎ
རྣམ་སྨིན་ངེས་པའི་ཚུལ་ཤིན་ཏུ་རྟོགས་དཀའི་ཕྱིར། སོ་སྐྱེ་དང་རྟོག་གེ་བས་ལས་འབྲས་
ཀྱི་འབྲེལ་པ་གཞལ་ནི་མ་རྟོགས་པས་བསྐུར་བ་འདེབས་པའི་ཕྱིར་རོ། །བཅོམ་ལྡན་
འདས་ཀྱིས་ལས་དང་ལས་ཀྱི་འབྲས་བུ་ནི་བསམ་ཀྱིས་མི་ཁྱབ་པོ་ཞེས་སོ་སྐྱེས་བྱིས་
པ་རྣམས་ཀྱིས་ལས་འབྲས་རྣམས་ལ་སེམས་པ་དགག་པ་མཛད་དོ། །གཉིས་པ་ལ་
ལུང་དེ་དྲང་དོན་དུ་བསྟན་པ་དང༌། དེ་དག་གི་དཔེ་བསྟན་པ་གཉིས། དང་པོ་ཀུན་
གཞི་ཡོད་ཅིང་སོགས་ཚིག་རྐང་གཅིག་གིས་བསྟན་ཏེ། མདོ་སྡེ་ལང་གཤེགས་ལས་
ཀུན་གཞི་ཡོད་པར་བསྟན་པ་དང༌། གཞན་ཡང་ཁུར་ཁུར་བ་གང་ཟག ཕུང་པོ་ལྔ་
ཁུར་རོ་ཞེས་བསྟན་པ་དང་། ཁ་གཅིག་ལ་ཕུང་པོ་ཙམ་ཡང་སྟོན་པར་མཛད་དེ། སེམས་
སམ་ཡིད་དམ་རྣམ་པར་ཤེས་པའི་ཕུང་པོ་དེ་ལ་ཡུན་རིང་པོར་དད་པ་ལ་སོགས་པ་དགེ་
བས་བསྒོས་ན་མཐོ་རིས་སུ་འགྲོ་བ་གསུངས་པ་ལྟ་བུའོ། ། ཨོཾ་ཊཥོiཆ་ཨ་སྐཏྲ་ཌ།”
དེ་དག་ནི་དྲང་བའི་དོན་ཏེ་མདོ་སྡེ་གང་དུ་ཀུན་གཞི་ཡོད་པར་བསྟན་ཅིང་། གང་ཟག་
ཉིད་ཡོད་པར་བསྟན་པ་དང༌།བདག་དང་བྲལ་བའི་ཕུང་པོ་འབའ་ཞིག་ཡོད་དོ་ཞེས་
བསྟན་པ་འདི་ནི་གདུལ་བྱ་གང་དག་ཡུན་རིང་པོར་མུ་སྟེགས་ཅན་གྱི་ལྟ་བ་ལ་གོམས་
པས་ཆེས་ཟབ་པའི་དོན་སྟོང་པ་ཉིད་རིག་པར་མི་འགྱུར་ཞིང་སྟོང་ཉིད་ལ་སྐྲག་པའི་
གང་ཟག་རྣམས་ལ་བསྟན་པ་ལ་རིམ་གྱིས་གཞུགས་པའི་ཆེད་དུ་དེ་ལ་བསྟན་པ་ཡིན་
ན༑དེས་ན་དགོངས་གཞི་སྟོང་ཉིད་དང་། དགོས་པ་གཙོ་བོ་ལ་སོགས་པས་བྱེད་པར་
འདོད་པ་དགག་པའི་རིག་པས་གནོད་ཚུལ་རྒྱས་པར་འོག་ཏུ་སྟོན་པའོ། །གཉིས་པ།
འཇིག་ཚོགས་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་འཇིག་ཚོགས་ལ་
ལྟ་བ་ཐམས་ཅད་དང་བྲལ་ཞིང་སྤང་ནས་ང་དང་ང་ཡིར་འཛིན་པ་མེད་ཀྱང་སངས་རྒྱས་
ཀྱིས༑ དགོས་པའི་དབང་གིས་བཏགས་ཙམ་གྱི་ང་དང་ང་ཡིན་པ་གསུངས་པ། སངས་
97

མཁན་ཆེན་ངག་དབང་དཔལ་བཟང་གིས་མཛད།
རྒྱས་བཅོམ་ལྡན་འདས་ཀྱི་ང་དེའི་ཚེ་དེའི་དུས་ན་འཁོར་ལོས་བསྒྱུར་བའི་རྒྱལ་པོ་ང་
ལས་ནུ་སོགས་སུ་སྐྱེ་བ་སོགས་ཇི་ལྟར་ང་དང་ངའི་ཞེས་བསྟན་པ་ལྟར་དེ་བཞིན་དུ་
དངོས་པོ་རྣམས་རང་བཞིན་གྱིས་གྲུབ་པ་མེད་མོད་ཀྱིས། འཇིག་རྟེན་གྱི་དོན་ཁོང་དུ་
ཆུད་པའི་ཕྱིར་གཟུགས་དང་ཚོར་བ་ལ་སོགས་པ་ཕྱི་ནང་གི་དངོས་པོ་ཡོད་ཅེས་དྲང་
དོན་ཉིད་དུ་བསྟན་པ་ཡིན་ནོ། ། ཌ་ཁ་ཁོ་གཌ་ཎཁོ་ན་ཟ19
གཉིས་པ་སེམས་ཙམ་པའི་ལུགས་བྱེ་བྲག་ཏུ་དགག་པ་ལ། ཕྱོགས་སྔ་མ་བརྗོད་པ་
དང་༑ དེ་དགག་པ་གཉིས། དང་པོ། གཟུང་བ་མེད་པར་སོགས་ཚིགས་སུ་བཅད་པ་
གསུམ་གྱིས་བསྟན་ཏེ། འདི་ལས་དྲུག་པ་ལ་གནས་པའི་བྱང་སེམས་དེས། གཟུང་
བ་གཟུགས་ལ་སོགས་པ་ཕྱི་གཟུང་བའི་ཡུལ་མེད་པས་ནང་འཛིན་པའི་སེམས་ཡང་
ཡོད་པར་མ་མཐོང་ཞིང་། ཁམས་གསུམ་མམ་སྲིད་པ་གསུམ་པོ་འདི་ནི་རྣམ་པར་ཤེས་
པ་ཙམ་མོ། །ཞེས་ཡུན་རིང་དུ་གོམས་པར་བྱེད་པས་གསལ་སྣང་རབ་ཏུ་གྱུར་པར་བརྗོད་
དུ་མེད་པའི་དངོས་པོ་ཙམ་ཞིག་སོ་སོར་རང་རིག་པས་མཐོང་ཞིང་རྟོགས་པའི་ས་དྲུག་
པ་ཤེས་རབ་ཀྱི་ཕར་ཕྱིན་ཐོབ་པའི་མངོན་དུ་གྱུར་པ་ལ་གནས་པའི་བྱང་ཆུབ་སེམས་
དཔའ་དེས་རྣམ་པར་ཤེས་པ་ཙམ་དུ་དེ་ཁོ་ན་ཉིད་རྟོགས་པར་གྱུར་ལ། འོ་ན་ཕྱི་རོལ་
གྱི་དོན་མེད་པར་ཤེས་པ་ཙམ་གང་ལས་སྐྱེ་བར་འགྱུར་ཞེ་ན། ཇི་ལྟར་རླུང་གིས་རབ་
ཏུ་བསྐུལ་ཞིང་བསྐྱོད་པའི་རྒྱ་མཚོ་ཆེན་པོ་ལ་ཆུ་རླབས་རྟ་གླང་ལ་སོགས་པའི་གཟུགས་
སྣ་ཚོགས་འབྱུང་བ་དེ་བཞིན་ཏུ། འཁོར་འདས་ཀུན་གྱི་ས་བོན་ཐོག་མ་མེད་པ་ནས་
གཅིག་ནས་གཅིག་ཏུ་བརྒྱུད་དེ་འོང་བས་བཞག་པའི་བག་ཆགས་སྣ་ཚོགས་པའི་ཀུན་
གཞི་ཞེས་བྱ་བ་ལས། རང་གི་ནུས་པ་དངོས་པོའི་བག་ཆགས་ཕྱི་རོལ་ཏུ་སྨིན་པས་
རྣམ་ཤེས་སྟེ་སེམས་སྣང་ཙམ་དུ་དངོས་པོའི་ཆོས་ཐམས་ཅད་གཟུང་
98

།ཌཋ དབུ་མ་འཇུག་པའི་འབྲུ་འགྲེལ། ཎཿ
རྣམ་པར་སྣང་གི་རྣམ་པར་ཤེས་པ་ལས་ཐ་དད་པའི་གཟུང་བ་ཅུང་ཟད་ཙམ་ཡང་ཡོད་
པ་མ་ཡིན་ནོ། །དེ་བས་ན་མ་དག་གཞན་གྱི་དབང་གི་ངོ་བོར་གང་ཞིག་ཀུན་བརྟགས་
གང་ཟག་དང་ཆོས་ཀྱི་དངོས་པོར་བཏགས་པར་ཡོད་པ་རྣམས་ཀྱིས་སྒྲོ་བཏགས་པའི་
རྒྱུར་འགྱུར་བས་ཁས་བླང་དགོས་ཏེ། གཞན་དུ་ན་འཁྲུལ་གཞི་མེད་པའི་ཕྱིར་བདག་
དང་ཆོས་སུ་འཁྲུལ་མི་རུང་བའི་ཕྱིར་རོ། །དེ་བས་ན་གཞན་དབང་རང་གི་ངོ་བོ་གཟུང་
འཛིན་གཉིས་མེད་འདི་ནི་ཕྱི་རོལ་གྱི་གཟུང་བ་མེད་པར་རང་ཉིད་གཉིས་སུ་སྣང་བའི་
ངོ་བོར་འབྱུང་བ་འགྱུར་བ་གཉིས་མེད་གཉིས་སུ་སྣང་བའི་རྒྱུར་བསམ་མི་ཁྱབ་པ་དང༌།
བདག་དང་ཆོས་སུ་སྒྲོ་བཏགས་པའི་གཞིར་རྫས་སུ་ཡོད་པ་དང་། སྤྲོས་པ་སྒྲ་རྟོག་གི་
ཡུལ་གྱི་ཡུ་མིན་པའི་རང་བཞིན་ཡོད་དེ། སྒྲ་དང་རྟོག་པ་རྣམས་ནི་སྒྲོ་བཏགས་པའི་
སྤྱོད་ཡུལ་ཅན་ཡིན་ལ་འདི་ནི་རྟོགས་དཀའ་བའི་ཕྱིར་རོ། །  ཱ་ཨྰཿཎ་ཙ་ཡ།༑ ནི་ཎོ
གཉིས་པ་རིག་པས་དགག་པ་དང༌། སེམས་ཙམ་དུ་གསུངས་པའི་ལུང་གི་དགོངས་
དོན་བཤད་པ་གཉིས། དང་པོ་ལ་ཕྱི་རོལ་མེད་པར་ཤེས་པ་རང་བཞིན་གྱིས་གྲུབ་པ་
དགག་པ། གཞན་དབང་རང་བཞིན་གྱིས་གྲུབ་པ་དགག་པ་གཉིས། དང་པོ་ལ་ཕྱི་
རོལ་མེད་པར་ཤེས་པ་རང་བཞིན་གྱིས་གྲུབ་པའི་དཔེ་དགག བག་ཆགས་ཀྱི་ནུས་
པ་ལས་དོན་གྱིས་སྟོང་པའི་ཤེས་པ་སྐྱེ་བའི་དགག་པ་གཉིས། དང་པོ་ལ་རྨི་ལམ་གྱི་
དཔེ་དགག་པ་དང་། སྐྲ་ཤད་མཐོང་བའི་དཔེ་དགག་པ་གཉིས། དང་པོ་ལ་དྲི་བ་དང་།
འདོད་པ་དེ་དགག་པ་གཉིས། དང་པོ་ཕྱི་རོལ་མེད་སོགས་ཚིག་རྐང་གཉིས་ཀྱིས་
བསྟན་ཏེ། ཕྱི་རོལ་ཡུལ་མེད་པའི་སེམས་གསལ་རིག་གི་ངོ་བོ་བདེན་པར་ཡོད་པའི་
དཔེ་ནི་གང་དུ་ཡོད་ཅེས་དྲིས་ན། རྨི་ལམ་ཅི་བཞིན་ཏེ། ཇི་ལྟར་ཁང་མིག་ཆུང་ངུར་
གཉིད་ལོག་ཞིང་རྟོག་མེད་དུ་འཁྲུལ་ངོར་གླང་པོའི་ཁྱུ་འབྱུང་བ་རྨིས་པའི་ཚེ་ཡུལ་ཡོད་
99

མཁན་ཆེན་ངག་དབང་དཔལ་བཟང་གིས་མཛད།
པ་མ་ཡིན་པའི་ཕྱིར་ཏེ་ཡོད་ན་ཁང་མིག་ནང་དུ་ཤོང་བ་མིན་པ་དེ་བཞིན་དུ། ཤེས་པ་
ཐམས་ཅད་མེད་བཞིན་དུ་འབྱུང་ངོ་ཞེ་ན། དེ་བསམ་པར་བྱ་སྟེ། རྨི་ལམ་ན་ཡུལ་མེད་
པའི་ཤེས་པ་གྲུབ་མ་གྲུབ་དཔྱད་པར་བྱ་བ་ཡིན་ནོ་ཞེས་པའི་དོན་དོ། །གཉིས་པ་ལ།
རྨི་ལམ་གྱི་དཔེ་ཤེས་པ་རང་བཞིན་གྱིས་ཡོད་པར་མི་འགྲུབ་པར་བསྟན་པ། རྨི་ལམ་
གྱི་དཔེས་སད་དུས་ཀྱི་ཕྱི་རོལ་མེད་པར་མི་འགྲུབ་པར་བསྟན་པ། དེ་ཡི་ཕྱི་རོལ་རྨི་
ལམ་གྱི་དཔེས་དངོས་པོ་ཐམས་ཅད་རྫུན་པར་འགྲུབ་ཚུལ་བསྟན་པ་གསུམ། དང་པོ།
གང་ཚེ་ང་ལ་སོགས་ཚིག་རྐང་དྲུག་གིས་བསྟན་ཏེ། གང་ཚེ་དབུ་མ་པ་ང་ལ་སད་པའི་
གནས་སྐབས་མ་ཟད་རྨི་ལམ་ན་ཡང་སེམས་བདེན་པ་ཡོད་པ་མིན་པ་དེའི་ཚེ་རྣམ་རིག་
པ་ཁྱོད་ཀྱིས་བཀོད་པའི་རྨི་ལམ་ནི་ཤེས་པ་བདེན་པར་གྲུབ་པའི་དཔེར་ཡོད་པ་མ་ཡིན་
ནོ༑ ༑གལ་ཏེ་སད་པའི་ཚེ་རྨི་ལམ་གྱི་ཤེས་པ་འཁྲུལ་པ་མྱོང་བ་དྲན་པ་ལས་ཡིད་ཀྱི་
ཤེས་པ་འཁྲུལ་པ་ཡོད་པར་གྲུབ་བོ་ཞེ་ན། འོ་ན་ཇི་ལྟར་རྨི་ལམ་གྱི་ཤེས་པ་ཡོད་པ་
དེ་བཞིན་དུ་ཕྱི་རོལ་གྱི་ཡུལ་ཡང་ཡོད་པར་འགྱུར་ཏེ། ཇི་ལྟར་སད་པའི་གནས་སྐབས་
ན་ངས་འདི་ལྟ་བུ་མཐོང་ངོ་སྙམ་དུ་ཤེས་པ་དྲན་པ་དེ་དང་འདྲ་བའི་ཕྱི་རོལ་སད་པའི་
སྣང་བ་ལ་གླང་པོ་ཆེ་ལ་སོགས་པའི་ཡུལ་ལའང་དྲན་པ་ཡོད་པ་མཚུངས་པ་ཡིན་ནོ།
གཉིས་པ་ལ་འདོད་པ་བཀོད་པ་དང༌། དེ་དགག་པ་གཉིས། དང་པོ་གལ་ཏེ་གཉིད་
ན་སོགས་ཚིག་བཅད་གཅིག་གིས་བསྟན་ཏེ། གལ་ཏེ་གཉིད་པའི་གནས་སྐབས་ན་
མིག་བློ་ལ་སོགས་པའི་དབང་པོའི་ཤེས་པ་རྣམས་མི་སྲིད་པས་གཟུགས་སོགས་ཕྱི་རོལ་
གྱི་ཡུལ་ཡོད་པ་མིན་ལ། འོན་ཀྱང་ཡིད་ཤེས་ཁོ་ན་ཡུལ་དུ་སྣང་བ་ཡོད་ན་དེའི་རྣམ་
པ་ལ་རྨི་ལམ་གྱི་ཚེ། ཕྱི་རོལ་ཉིད་དུ་ཞེན་པ་ཙམ་སྟེ། དེས་ན་རྨི་ལམ་ན་ཡུལ་མེད་ཤེས་
པ་ཡོད་པ་དེ་བཞིན་དུ་སད་པའི་གནས་སྐབས་འདིར་ཡུལ་མེད་ཤེས་པ་ཁོ་ན་གཟུང་
100

༑ཌ དབུ་མ་འཇུག་པའི་འབྲུ་འགྲེལ། ༢།༦
འཛིན་ལྟར་སྣང་བར་འདོད་པའོ། །གཉིས་པ། ཇི་ལྟར་ཁྱེད་ཀྱི་སོགས་ཚིག་བཅད་
གཉིས་ཀྱིས་བསྟན་ཏེ། ཇི་ལྟར་ཁྱེད་ཀྱི་སོགས་ཚིག་བཅད་གཉིས་ཀྱིས་བསྟན་ཏེ།
ཇི་ལྟར་ཁྱོད་ཀྱི་ལུགས་ལ་རྨི་ལམ་དུ་ཕྱི་རོལ་གྱི་ཡུལ་སྐྱེ་བ་མེད་པ་དེ་བཞིན་དུ། ཡིད་
ཀྱི་རྣམ་པར་ཤེས་པ་ཁོ་ན་སྐྱེ་བ་མ་ཡིན་ནོ། །འོན་ཀྱང་ཇི་ལྟར་སད་པའི་ཚེ་མིག་དང་།
མིག་གི་ཡུལ་གཟུགས་དང༌། དེས་བསྐྱེད་པའི་རྣམ་པར་ཤེས་པ་གསུམ་པོ་དམིགས་
པ་དེ་བཞིན་དུ། རྨི་ལམ་ཚེ་དེ་དག་དམིགས་ལ། རྨི་ལམ་གྱི་མིག་གཟུགས་བདེན་པ་
མེད་པ་དེ་བཞིན་དེས་བསྐྱེད་པའི་ཤེས་པ་ཐམས་ཅད་རྫུན་པ་འབའ་ཞིག་ཡིན་ནོ། །དེ་
བཞིན་དུ་རྨི་ལམ་གྱི་སྐབས་ཀྱི་རྣ་བ་ནས་ཡིད་ཀྱི་བར་གྱི་ཡུལ་དང་། དབང་པོ་རྣམས་
དང་དེས་ངསྐྱེད་པའི་ཤེས་པ་གསུམ་པོ་ལའང་སྐྱེ་བ་མེད་དོ། ། ཆu©
ཇི་ལྟར་རྨི་ལམ་གྱི་ཡུལ་དང་དབང་པོ་དང་རྣམ་པར་ཤེས་པ་རྫུན་པ་ཡིན་པ་དེ་བཞིན་
དུ་སད་པའི་སྐབས་འདིར་ཡང་། སྤྱིར་དངོས་པོ་ཐམས་ཅད་རྫུན་པ་ཡིན་ཞིང་བྱེ་བྲག་
ཏུ་དམིགས་བྱེད་ཀྱི་སེམས་ཡང་ཡོད་པ་མ་ཡིན་ལ། དམིགས་བྱའི་སྤྱོད་ཡུལ་རྣམས་
མེད་ཅིང་རྟེན་དངོས་པོ་རྣམས་ཀྱང་བདེན་པར་གྲུབ་པ་མེད་དོ། །གསུམ་པ་འདི་ནི་
སོགས་ཚིག་བཅད་གཅིག་གིས་བསྟན་ཏེ། འཇིག་རྟེན་འདི་ན་ཇི་ལྟར་སད་པའི་གནས་
སྐབས་ན་དབང་ཡུལ་ཤེས་གསུམ་ཡོད་པ་དེ་བཞིན་དུ་ཇི་སྲིད་གཉིད་ལས་མ་སད་པ་
དེ་སྲིད་དུ་དེ་ལ་རྨི་ལམ་གྱི་དབང་ཡུལ་ཤེས་པ་གསུམ་པོ་ཡོད་ལ་སྣང་བ་ལྟར་ཞེན་པ་
ཡོད་ལ་གཉིད་ལས་སད་པར་གྱུར་ན་རྨི་ལམ་གྱི་དབང་ཡུལ་ཤེས་པ་གསུམ་ཆར་ཡོད་
པ་མིན་པ་ལྟར། ཇི་ལྟར་མ་རིག་པའི་གཉིད་མ་སད་པ་དེ་སྲིད་དུ་ཡུལ་དང་དབང་པོ་
རྣམ་ཤེས་གསུམ་ཆར་ཡོད་པ་མཚུངས་ཀྱང་། གང་གི་ཚེ་གཏི་མུག་གམ་མ་རིག་པའི་
གཉིད་ལས་སད་དེ། ཆོས་ཉིད་མངོན་དུ་བྱས་ན་རྨི་ལམ་གྱི་ཤེས་པ་སད་དུས་ཡོད་པ་
101

མཁན་ཆེན་ངག་དབང་དཔལ་བཟང་གིས་མཛད།
མིན་པ་དེ་བཞིན་ད་ལྟ་སད་པའི་དབང་ཡུལ་ཤེས་གསུམ་བདེན་པར་ཡོད་པ་མིན་ནོ། །
གཉིས་པ་སྐྲ་ཤད་ཀྱི་དཔེ་དགག་པ། དབང་པོ་རབ་སོགས་ཚིག་བཅད་གཉིས་ཀྱིས་
བསྟན་ཏེ། ཇི་ལྟར་དབང་པོ་རབ་རིབ་ཀྱི་ནད་ཀྱིས་བསླད་པ་དང་བཅས་པའི་བློ་གང་
གིས༑ རབ་རིབ་ཀྱིས་བསླད་པའི་མཐུ་ལས་སྐྲ་ཤད་ལ་སོགས་པའི་ཡུལ་རྣམས་གང་
མཐོང་བ་དེའང་དེའི་བློ་ལ་ལྟོས་ནས་ཡུལ་དང་ཡུལ་ཅན་གཉིས་ཆར་བདེན་པ་སྟེ།
དེ་དང་དེར་སྣང་བའི་ཕྱིར་རོ། །རབ་རིབ་དང་བྲལ་བའི་དོན་གསལ་པོར་མཐོང་བས་
ལྟོས་ན་རབ་རིབ་ཀྱི་ཡུལ་ཡུལ་ཅན་གཉིས་ཀའང་རྫུན་པ་ཡིན་ཏེ་གཉིས་ཀ་དེ་ལ་མི་
སྣང་བའི་ཕྱིར་རོ། །གལ་ཏེ་ཤེས་བྱའི་ཡུལ་སྐྲ་ཤད་སོགས་མེད་པར་དེར་འཛིན་པའི་
བློ་ཡན་གར་བ་ཞིག་ཡོད་ན། སྐྲ་ཤད་དེའི་ཡུལ་དང་རྗེས་སུ་འབྲེལ་བའི་མཁར་གཞོང་
ལ་སོགས་པའི་ཡུལ་དེ་རབ་རིབ་མེད་པའི་མིག་ཅན་གྱི་མིག་གཏད་པས་མིག་དེའི་
རྗེས་སུ་འབྲེལ་བའི་རབ་རིབ་མེད་པ་ལའང་སྐྲ་ཤད་ཀྱི་བློར་སྐྱེ་བར་འགྱུར་བ་ཞིག་ན།
དེ་ལྟར་སྐྱེས་པ་མ་ཡིན་པ་དེའི་ཕྱིར་ཡུལ་མེད་པའི་ཤེས་པ་རང་གི་ངོ་བོས་གྲུབ་པ་མེད་
དོ༑ ༑གཉིས་པ་དོན་གྱི་སྟོང་པའི་ཤེས་པ་སྐྱེ་ཚུལ་དགག་པ་ལ། མཚམས་སྦྱོར་བའི་
སྒོ་ནས་གཞན་ལུགས་བརྗོད་པ་དང་། དེ་དགག་པ་གཉིས། དང་པོ་གང་ཕྱིར་མཐོང་
བ་སོགས་ཚིག་རྐང་གསུམ་གྱིས་བསྟན་ཏེ། གང་ཕྱིར་མཐོང་བ་དག་པ་ལ་རབ་རིབ་
སྣང་བའི་བློའི་ནུས་པ་སྨིན་པ་མེད་པ་དེའི་ཕྱིར་དེ་ལ་སྐྲ་ཤད་འཛིན་པའི་བློ་འབྱུང་བར་
མི་འགྱུར་ལ། ཡུལ་ཤེས་བྱ་ཡོད་པ་དང་ཡོད་པའི་དངོས་པོ་དང་བྲལ་བ་མེད་པས་
ཤེས་པ་སྐྱེ་བ་དང་མི་སྐྱེ་བ་མིན་ཏེ། རང་གི་བག་ཆགས་སྨིན་པ་དང་། མ་སྨིན་པའི་
ཁྱད་པར་གྱིས་ཡིན་ནོ་ཞེ་ན། གཉིས་པ་དེ་དགག་པ་ལ། མདོར་བསྟན། རྒྱས་བཤད་
གཉིས། དང་པོ་ནུས་དེ་མེད་པས་འདི་ནི་འགྲུབ་མ་ཡིན་ཞེས་པས་བསྟན་ཏེ། འཆད་
102

དབུ་མ་འཇུག་པའི་འབྲུ་འགྲེལ། ཥjG
པར་འགྱུར་བའི་རིག་པས་དཔྱད་ན་ནུས་པ་ཞེས་པ་དེ་མེད་པས་བཤད་མ་ཐག་པའི་
ཁྱོད་ཀྱིས་འདོད་པ་ངེས་པ་འདི་ནི་འགྲུབ་པ་མ་ཡིན་ནོ། །གཉིས་པ་རྣམ་ཤེས་ད་ལྟ་
བ་ལ་ནུས་པ་རང་བཞིན་གྱིས་ཡོད་པ་དགག་པ། མ་འོངས་པ་ལ་ནུས་པ་རང་བཞིན་
གྱིས་ཡོད་པ་དགག་པ།འདས་པ་ལ་ནས་ནུས་པ་རང་བཞིན་ཡོད་པ་དགག་པ་གསུམ།
དང་པོ་སྐྱེལ་ནུས་པ་སྲིད་པ་ཡོད་མ་ཡིན་ཞེས་པས་བསྟན་ཏེ། རྣམ་ཤེས་སྐྱེས་ཟིན་པ་
ད་ལྟ་བ་ལ་ནུས་པ་སྲིད་པ་མ་ཡིན་ཏེ། ནུས་པའི་རྣམ་ཤེས་ཞེས་དྲུག་སྒྲ་སྦྱར་ན་རྣམ་
ཤེས་ད་ལྟ་བ་ཡིན་ཅིང་ནུས་པ་དེའང་རྣམ་ཤེས་ལས་གཞན་མ་ཡིན་པས། འབྲས་བུར་
གྱུར་པའི་ད་ལྟ་བ་ཉིད་རྒྱུ་ཉིད་དུ་འགྱུར་ན་དེའང་རིགས་པ་མ་ཡིན་ནོ། །ཡང་ནུས་པ་
ལས་ཞེས་ལྔ་པ་འབྱུང་ཁུང་གི་སྒྲ་ཡིན་པ་དེའི་ཚེ་ནུས་པ་ལས་རྣམ་ཤེས་ད་ལྟ་བ་འབྱུང་
བར་གྱུར་ན། དེ་མི་རིགས་ཏེ་ལྟ་བ་ཡོད་ཟིན་པས་གཞན་ལ་རག་མ་ལས་པའི་ཕྱིར་
རོ༑ ༑གཉིས་པ་ལ་སྤྱིར་དགག་པ་དང༌། སྐྱོན་སྤོང་གི་ལན་དགག་པ་གཉིས། དང་པོ་
མ་སྐྱེས་སོགས་ཚིག་རྐང་གསུམ་གྱིས་བསྟན་ཏེ། རྣམ་ཤེས་མ་སྐྱེས་པ་མ་འོངས་པའི་
འབྲེལ་བའི་ངོ་བོ་ཅན་གྱི་ནུས་པ་ཡོད་པ་མ་ཡིན་ཏེ།རྣམ་པར་ཤེས་པའི་ནུས་པ་ཞེས་
རྣམ་པར་ཤེས་པ་ཁྱད་པར་ཡིན་ལ། ཁྱད་གཞིའི་རྣམ་པར་ཤེས་པ་མ་འོངས་པ་རང་
གི་ངོ་བོ་མ་སྐྱེས་ལ་མེད་པས་དེའི་ཁྱད་པར་ཅན་གྱི་ནུས་པ་དེ་ནི་ཡོད་པ་མ་ཡིན་ཏེ།
ཁྱད་གཞི་མ་སྐྱེས་པའི་ཕྱིར་ཁྱད་ཆོས་མི་འགྲུབ་པའི་ཕྱིར་རོ།། ་ཆཆ་ཁ
ཁྱད་པར་མེད་པའི་ཁྱད་པར་ཅན་མེད་ལ། ཡོད་ན་མོ་གཤམས་ཀྱི་བུ་ལའང་དབྱིབས་
དང་ཁ་དོག་ལ་སོགས་པའི་ཁྱད་པར་དེ་དག་ཡོད་པར་ཐལ་ཏེ། མ་སྐྱེས་པར་མཚུངས་
པའི་ཕྱིར་རོ། །གཉིས་པ། གལ་ཏེ་འབྱུང་བ་སོགས་ཚིག་བཅད་གཅིག་གིས་བསྟན་
ཏེ༑ གལ་ཏེ་ནུས་པ་ལས་འབྱུང་བར་འགྱུར་བའི་རྣམ་ཤེས་ལ་བསམ་ནས་རྣམ་པར་
103

མཁན་ཆེན་ངག་དབང་དཔལ་བཟང་གིས་མཛད།
ཤེས་པ་འདིའི་ནུས་པ་འདིའོ་ཞེས་འབྱུང་འགྱུར་བས་ཁྱད་པར་དུ་བྱས་ནས་བསྙད་པ་
ལ་འགལ་བ་མེད་དེ། །དཔེར་ན་འབྲས་ཆན་ཚོས་ཤིག་པ་ལྟ་བུར་འདོད་ན། གལ་ཏེ་
ནུས་པ་ཡོད་ན་དེ་ལྟས་འབྱུང་འགྱུར་མ་འོངས་བ་ཞིག་བློའི་ཡུལ་དུ་འགྱུར་བ་ཞིག་ན།
རྣམ་ཤེས་མ་འོངས་པ་མེད་པས་དེའི་ནུས་པའང་མེད་པར་ནུས་པ་འདིའི་འབྱུང་འགྱུར་
རྣམ་ཤེས་མ་འོངས་པ་ཡང་མེད་དོ། །ནུས་པ་གྲུབ་སྟེ་ཕན་ཚུན་ལྟོས་གྲུབ་ཡིན་ཞེ་ན།
ཕན་ཚུལ་བརྟེན་ནས་འགྲུབ་པ་རྣམས་ནི། རིང་ཐུང་དང་། ཆེ་ཆུང་དང་། སྡུག་མི་སྡུག་
ལ་སོགས་ངོ་བོ་ཉིད་ཀྱིས་གྲུབ་པ་མིན་ཞེས་དམ་པ་མཁྱེན་རབ་མངའ་བ་ཀླུ་གྲུབ་ལ་
སོགས་པ་རྣམས་ཀྱིས་གསུངས་སོ། །གསུམ་པ་འདས་པའི་ནུས་པ་དགག་པ་ལ།
བཀག་པ་དངོས་དང༌། དེའི་ཉེས་སྤོང་གི་ལན་དགག་པ་གཉིས། དང་པོ། གལ་ཏེ་
འགགས་པ་སོགས་ཚིག་བཅད་གཅིག་གིས་བསྟན་ཏེ། གལ་ཏེ་འགགས་ཤིང་འདས་
པའི་རྣམ་པར་ཤེས་པ་དག་རང་འགགས་བཞིན་པས་རང་དང་རྗེས་སུ་མཐུན་པའི་
འབྲས་བུ་ཕྱི་མའི་རྒྱུ་ཀུན་གཞི་ལ་ནུས་པ་བཞག་པ་ཡོངས་སུ་སྨིན་པ་ལས་རྣམ་པར་
ཤེས་པ་འབྱུང་བར་འགྱུར་རོ་ཞེ་ན། གལ་ཏེ་འགགས་པའི་ནུས་པ་སྨིན་པ་ལས་འབྲས་
བུ་ཤེས་པ་ཕྱི་མ་གཞན་སྐྱེ་བར་འགྱུར་ན། རྒྱུ་གཞན་གྱི་ནུས་ལ་འབྲས་བུ་གཞན་
འབྱུང་བར་འགྱུར་རོ། །གང་གི་ཕྱིར་ཞེ་ན་རྒྱུན་ཅན་རྣམས་སྐད་ཅིག་སྔ་ཕྱིར་དེ་དག་
ཕན་ཚུན་ཐ་དད་དུ་ཡོད་པ་གཞན་གྱི་ཁས་བླང་བས་སོ། །ཁོ་ན་རེ་དེ་ལྟ་ན་མི་རིགས་
པ་ཅི་ཡོད་ཞེ་ན། རྒྱུན་ཅན་ཐམས་ཅད་ལ་ཐ་དད་འབྱུང་བ་དེ་ཕྱིར་ཐམས་ཅད་ཀུན་
ལ་ཐམས་ཅད་འབྱུང་བར་འགྱུར་ཏེ་སྔར་བཤད་ཟིན་ཏོ། mi2m17032:22ཁ་ཌོ་17༽༼ ཌ་
གཉིས་པ་ལ་ལན་དང་། དེ་དགག་པ་གཉིས་དང་པོ། གལ་ཏེ་དེར་ནི་རྒྱུན་ཅན་ཐ་དད་
ཀྱི༑༑དེ་དག་ལ་རྒྱུན་ཐ་དད་མེད་དེའི་ཕྱིར། །ཉེས་མེད་ཅེ་ན། །ཞེས་པས་བསྟན་ཏེ།
104

}ཌ དབུ་མ་འཇུག་པའི་འབྲུ་འགྲེལ།  ཿ s
གལ་ཏེ་རྣམ་ཤེས་རྒྱུན་ཀྱིས་འཇུག་པའི་སྐབས་འདིར་རྒྱུན་ཅན་སྐད་ཅིག་སྔ་ཕྱི་ཐ་དད་
པར་ཡོད་ཀྱང༌། དེ་དག་དེ་ལ་རྒྱུན་ཐ་དད་པ་མེད་པ་དེའི་ཕྱིར་ཀུན་ལས་ཐམས་ཅད་
སྐྱེ་བའི་ཉེས་པ་མེད་དོ་ཞེ་ན།གཉིས་པ་འདི་ནི་སྒྲུབ་བྱ་ཞིག་སོགས་ཚིག་རྐང་ཕྱེད་དྲུག་
གིས་བསྟན་ཏེ། འདི་ནི་མ་གྲུབ་པས་འདི་ནི་བསྒྲུབ་བྱ་ཞིག་གོ །ཅིའི་ཕྱིར་ཞེ་ན་ཐ་མི་
དད་པའི་རྒྱུན་གྱིས་སྐབས་མི་རིགས་པའི་ཕྱིར་ཏེ། སྐད་ཅིག་སྔ་ཕྱི་རྫས་ཐ་དད་པ་རྣམས་
ལ་ཐ་མི་དད་པའི་རྒྱུན་རྗེས་སུ་འཇུག་པའི་གོ་སྐབས་མེད་དེ། ཇི་ལྟར་བྱམས་པ་དང་
ཉེར་སྦས་ལྟ་བུ་གཞན་དང་གཞན་ལ་བརྟེན་པའི་ཆོས་རྣམས་ནི་གཞགཞན་ཡིན་པའི་ཕྱིར་
ན་རྒྱུད་གཅིག་ཏུ་གཏོག་པ་མ་ཡིན་ལ་དེ་བཞིན་དུ་རྣམ་པར་ཤེས་པ་སྐད་ཅིག་སྔ་ཕྱི་གང་
དག་རང་མཚན་ཉིད་ཀྱིས་སོ་སོ་བ་ཐ་དད་པ་དེ་དག་གཅིག་ཏུ་གཏོག་པ་རིགས་པ་མ་
ཡིན་ནོ། ། ཤྲྰི་7|ཨོཾ་ཌ་ཌ། རྒྱ་༧་་ཥོརྟ་ཥཊི་1རཿ
གཉིས་པ་ཤེས་པ་དེ་ལས་བེམ་པོར་སྣང་བའི་བག་ཆགས་སྨིན་ཚུལ་དགག་པ་ལ།
ཕྱོགས་སྔ་མ་བརྗོད་པ་དང༌། དེ་དགག་པ་གཉིས། དང་པོ་མིག་བློ་སོགས་ཚིགས་སུ་
བཅད་པ་གསུམ་གྱིས་བསྟན་ཏེ། མིག་གི་དབང་པོའི་བློ་སྐྱེ་བར་འགྱུར་བའི་རང་གི་
ནུས་པ་གང་ཞིག་ཀུན་གཞི་ལ་རྣམ་ཤེས་སྔ་མའི་བག་ཆགས་བཞག་པ་གང་ཡིན་པ་དེ་
ལས་དེ་མ་ཐག་ཏུ་མིག་གི་རྣམ་པར་ཤེས་པ་ཀུན་ནས་སྐྱེ་བར་འགྱུར་ཞིང་མིག་གི་རྣམ་
ཤེས་རང་གི་རྟེན་དུ་གྱུར་པའི་ནུས་པ་དེ་ལ། གཏི་མུག་གི་དབང་གིས་འཇིག་རྟེན་
དབང་པོ་གཟུགས་ཅན་མིག་ཅེས་བྱ་བར་རྟོག་ལ་རྣམ་ཤེས་ལས་ཐ་དད་པའི་མིག་གི་
དབང་པོ་ཡོད་པ་མ་ཡིན་ནོ། །འདི་ན་མིག་ལ་སོགས་པའི་དབང་པོ་ལས་བྱུང་བའི་རྣམ་
པར་རིག་པ་རྣམས་ཕྱི་རོལ་གྱི་གཟུང་བའི་ཡུལ་ལ་ལྟོས་པ་མེད་པར་ཐོག་མ་མེད་པ་
ནས་གོམས་པ་རང་གི་ས་བོན་ལས། སྔོ་སོགས་སྣང་བ་ཉིད་བྱུང་བར་མ་རྟོགས་ནས་
105

མཁན་ཆེན་ངག་དབང་དཔལ་བཟང་གིས་མཛད།
འཇིག་རྟེན་གྱི་སྐྱེ་བོས་ཤེས་པ་ལས་སྣང་བ་ཉིད་གཞན་ཕྱི་རོལ་གཟུང་བར་སེམས་
ཤིང་ཁས་ལེན་པར་བྱེད་དོ། །ཇི་ལྟར་རྨི་ལམ་ནི་གཟུགས་སོགས་ཕྱིའི་ཡུལ་དོན་གཞན་
མེད་པར་རང་གི་ནུས་པ་སྨིན་པ་ལས་གཟུགས་སོགས་དེའི་རྣམ་པ་ཅན་གྱི་ཡིད་
ཀྱི་སེམས་འབྱུང་བ་ཇི་ལྟར་དེ་བཞིན་སད་པའི་གནས་སྐབས་ལའང་འདིར། ཕྱི་རོལ་
མེད་པ་ཡིད་ཀྱི་ཤེས་པ་ཡོད་པ་ཡིན་ཅེ་ན། གཉིས་པ་ལ་བཀག་པ་དངོས་དང་། ཤེས་
པ་ལས་དོན་སྣང་སྐྱེ་བའི་སྒྲུབ་བྱེད་ལྷག་མ་རྣམས་ཀྱང་དོན་མེད་པར་བསྟན་པ་གཉིས།
དང་པོ་ལ་ཕྱི་རོལ་མེད་པར་ཤེས་པ་ཁོ་ན་དོན་སྣང་གི་རྣམ་ཤེས་སྐྱེ་ན་སད་དུས་སུ་ལོང་
བ་ལ་གཟུགས་སྣང་བར་ཐལ་བས་དགག སད་དུས་སུ་ནུས་པ་མ་སྨིན་པར་འདོད་ན་
རྨི་ལམ་གྱི་ཚེ་ཡང་གཟུགས་སྣང་མི་སྐྱེ་བར་ཐལ་བས་དགག་པ། དེས་ན་ཡུལ་དབང་
ཤེས་གསུམ་བདེན་རྫུན་མཉམ་པར་བསྟན་པར་གསུམ། དང་པོ། ཇི་ལྟར་མིག་མེད་
སོགས་ཚིག་བཅད་གཅིག་གིས་བསྟན་ཏེ། ཇི་ལྟར་མིག་དང་གཟུགས་མེད་པར་ཡང་
རྨི་ལམ་དུ་རང་གི་བག་ཆགས་སྨིན་པ་སྔོ་སོགས་ཡུལ་དུ་སྣང་བའི་ཡིད་ཀྱིས་སེམས་
འབྱུང་བ་དེ་ལྟར། སད་པའི་གནས་སྐབས་འདིར་མིག་དབང་མེད་པར་རང་གི་བག་
ཆགས་སམ་ས་བོན་ཡོངས་སུ་སྨིན་པ་ལས་སྔོ་སོགས་སྣང་བ་དེ་ཉིད་ལོང་བ་ལ་ཡང་
སད་དུས་འདིར་ཅིས་ཕྱིར་མི་སྐྱེས་སོ། །གཉིད་ལོག་པའི་གནས་སྐབས་ན་མིག་མེད་
པ་འདྲ་བའི་ཕྱིར་རོ། ། ། ཏ་ཊི་ཌི་ཨྰཿདྷུ་ཆེན་ལ་ཎནྜ་ཁ་འདྲ
གཉིས་པ་གལ་ཏེ་ཁྱོད་ལྟར་སོགས་ཚིག་རྐང་དྲུག་གིས་བསྟན་ཏེ། གལ་ཏེ་ཁྱོད་ཀྱི་
ལྟར་ན་རྨི་ལམ་གྱི་སྐབས་དྲུག་པ་ཡིད་ཀྱི་བག་ཆགས་ཡོངས་སུ་སྨིན་པས་སྔོ་སོགས་
སྣང་བ་ཡོད་པ་སད་པར་གྱུར་པའི་སྐབས་ན་ལོང་བ་ལ་སྔོ་སོགས་སྣང་བ་མེད་པར་གྱུར་
ན༑ དྲུག་པ་ཡིད་ཤེས་ཀྱིས་ནུས་པ་སྨིན་པ་ནི་ལོང་བ་ལ་སད་དུས་འདིར་སྨིན་པ་མེད་
106

{ཌ དབུ་མ་འཇུག་པའི་འབྲུ་འགྲེལ།
པར་འདོད་པ་དེ་ལྟར་རྨི་ལམ་གྱི་ཚེ་ནའང་ནུས་པ་སྨིན་པ་མེད་ཅེས་ཅིའི་ཕྱིར་ཁས་ལེན་
པར་མི་རིགས་སྟེ་རིགས་སོ། །གལ་ཏེ་ཇི་ལྟར་མིག་མེད་པ་ཉིད་ཤེས་པ་དེ་ལྟ་བུའི་
རྒྱུ་མ་ཡིན་གྱི་འོ་ན་ཅི་ཞེ་ན། ལོང་བ་དེ་ལྟ་བུའི་ཡིད་ཀྱི་རྣམ་པར་ཤེས་པའི་ནུས་པ་
ཡོངས་སུ་སྨིན་པ་ཡིན་ལ། རྨི་ལམ་གྱི་ཚེ་གཉིད་ཀྱི་རྐྱེན་གྱི་དེ་ལྟ་བུའི་དྲུག་པ་ཡིད་ཀྱི་
ཤེས་པའི་ནུས་པ་སྨིན་པ་ཡོད་ལ། སད་པ་ལ་མེད་པས་ཇི་སྐད་བཤད་པའི་ཉེས་པ་
མི་འགྱུར་ཞེ་ན། ཇི་ལྟར་མིག་མེད་པ་སད་པའི་གནས་སྐབས་ཀྱི་ལོང་བ་ལ་སྔོ་སོགས་
སྣང་བའི་ཡིད་ཀྱི་རྣམ་པར་ཤེས་པའི་ནུས་པ་སྨིན་པར་བྱེད་པའི་རྒྱུ་མིན་པ་དེ་ལྟར། རྨི་
ལམ་དུའང་གཉིད་ནི་དེ་ལྟ་བུའི་ཡིད་ཀྱི་ཤེས་པའི་ནུས་པ་སྨིན་པའི་རྒྱུ་མ་ཡིན་ཏེ།གནས་
སྐབས་དེ་གཉིས་ཀར་མིག་མེད་པར་མཚུངས་པའི་ཕྱིར་རོ། ། ཡ་རཕྱོས་ཡུང་ཐོ་
གསུམ་པ་དེ་ཕྱིར་རྨི་ལམ་སོགས་ཚིག་རྐང་གཉིས་ཀྱིས་བསྟན་ཏེ། དེ་ཕྱིར་རྨི་ལམ་དུ་
ཡང་རྫུན་པའི་དངོས་པོའམ་རང་བཞིན་ཅན་གྱི་མིག་ནི།རྫུན་པའི་རང་བཞིན་ཅན་
གྱི་ཡུལ་རྟོགས་པའི་རྒྱུར་ཁས་བླང་བར་བྱ་སྟེ། མིག་སོགས་དབང་པོ་མེད་པར་གཟུགས་
སོགས་ཡུལ་རྟོགས་པ་མ་མཐོང་བའི་ཕྱིར་རོ། །གཉིས་པ་སེམས་ཙམ་པའི་སྒྲུབ་བྱེད་
གཞན་དོན་མེད་པར་སྟོན་པ་ལ་རིགས་པས་སྒྲུབ་བྱེད་མེད་པ། ལུང་གིས་སྒྲུབ་བྱེད་
མེད་པ། དཔེས་སྒྲུབ་བྱེད་མེད་པ་གསུམ། དང་པོ་འདི་ཡི་ལན་སོགས་ཚིག་རྐང་ཕྱེད་
གསུམ་གྱིས་བསྟན་ཏེ། དབུ་མ་པས་ཡུལ་དབང་ཤེས་གསུམ་མེད་པར་བསྟན་པ་ན།
རྣམ་རིག་སྨྲ་བ་འདིའི་ཡུལ་བདེན་པར་མེད་ཀྱང་ཤེས་པ་བདེན་པར་སྒྲུབ་པའི་ལན་ནི།
སད་དུས་དོན་སྟོང་གི་ཤེས་པ་ཡོད་པའི་སྒྲུབ་བྱེད་རྨི་ལམ་གྱི་ཤེས་པ་བཞིན་ཞེས་པ་དང་།
དེ་བཞིན་དུ་ཀུན་ཉོན་དང་རྣམ་བྱང་གི་གཞི་གཞན་དབང་མེད་ན་རྟེན་མེད་པའི་ཕྱིར་
རུས་སྦལ་སྤུའི་གོས་བཞིན་ནོ་ཞེས་ལན་གང་དང་གང་བཏབས་པ་དེ་དང་དེ་ནི་མཁས་
107

མཁན་ཆེན་ངག་དབང་དཔལ་བཟང་གིས་མཛད།
པ་དབུ་མ་དག་གིས་དམ་བཅའ་དང་མཚུངས་པར་བསྒྲུབ་བྱ་ལ་ཕན་པའི་ནུས་པ་མེད་
པར་མཐོང་ཕྱིར་རྣམ་རིག་པའི་རྩོད་པ་འདི་རྣམས་སེལ་བར་བྱེད་དོ། །གཉིས་པ།
སངས་རྒྱས་རྣམས་ཀྱིས་ནི་སོགས་ཚིག་རྐང་གཉིས་ཀྱིས་བསྟན་ཏེ། སངས་རྒྱས་ཀྱི་
ཟབ་མོའི་མདོ་རྣམས་ལས་མེད་པར་བསྟན་ཏེ། ཇི་སྐད་དུ་འཕགས་པ་ལང་ཀར་
གཤེགས་ལས། སྲིད་པ་གསུམ་ནི་བཏགས་པ་ཙམ། ངོ་བོ་ཉིད་ཀྱི་དངོས་པོ་མེད། ཅེས་
སོགས། འགའ་ཡང་དངོས་པོ་བདེན་པར་ཡོད་ཅེས་མ་བསྟན་ཏོ། གསུམ་པ་དཔེ་གཞན་
མ་སྡུག་པ་སྒོམ་པའི་ཡིད་ངོར་ཀེང་རུས་སྣང་བའི་དཔེ་སྒྲུབ་པ་དང་། ཡི་དྭགས་རྣམས་
ཀླུ་ལ་རྣག་ཏུ་མཐོང་བའི་དཔེས་སྒྲུབ་པ་གཉིས་དོན་མེད་པར་བསྟན་པ་གཉིས། དང་
པོ་རྣལ་འབྱོར་པ་ཡིས་སོགས་ཚིག་བཅད་གཉིས་ཀྱིས་བསྟན་ཏེ། གལ་ཏེ་ཡུལ་མེད་
པར་ཤེས་པ་ཡོད་པ་མ་ཡིན་ན་རྣལ་འབྱོར་པ་ཡིས་བླ་མའི་མན་ངག་ལས་བྱུང་བའི་མི་
སྡུག་སྒོམ་པ་ན། ཀེང་རུས་ཀྱི་ས་གཞི་ཐམས་ཅད་གང་བར་མཐོང་བ་དེ་ཇི་ལྟར་ཞེ་ན།
རྣལ་འབྱོར་བས་ས་གཞི་ཀེང་རུས་ཀྱིས་གོང་བ་མཐོང་བ་དེར་དབང་ཡུལ་དང་དབང་
པོ་དང་རྣམ་པར་ཤེས་པ་གསུམ་ཆར་སྐྱེ་བར་མེད་པར་མཐོང་སྟེ། དེ་ཁོ་ན་ཉིད་ཡིད་
ལ་བྱེད་པ་མ་ཡིན་ལ་ལོག་པ་ཡིད་ལ་བྱེད་པ་ཡིན་པར་ལུང་ལས་བསྟན་པའི་ཕྱིར་རོ། །
ཁྱོད་ཀྱི་མི་སྡུག་པ་སྒོམ་པའི་ཡུལ་ལོག་པ་མ་ཡིན་པར་ཡང་དག་པར་འགྲུབ་པར་འགྱུར་
ན་མི་སྡུག་པ་སྒོམ་པའི་དབང་བློའི་ཡུལ་རྣམས་ཇི་ལྟ་བ་དེ་ལྟར་མི་སྡུག་པའི་ཡིད་ཀྱི་
ཡང་དེར་འགྱུར་ན། དེ་ལ་ཀེང་རུས་སྣང་བ་དེ་བཞིན་ཡུལ་དེར་བློ་གཏད་པའི་མི་སྡུག་
པ་མ་སྒོམ་པ་ཅིག་ཤོས་ཀྱིས་ཀེང་རུས་ཀྱི་ས་གཞི་གང་བར་མཐོང་ཞིང་རྟོགས་པར་
འགྱུར་ན་ཡུལ་དེ་ལོག་པ་མ་ཡིན་ཞིང་ཡང་དག་པར་འགྲུབ་ཅིང་རྫུན་པར་ཡང་མི་
འགྱུར་ན། དེ་ལྟར་མ་ཡིན་པས་ལོག་པ་དང་རྫུན་པ་ཡིད་ལ་བྱེད་པའི་ཕྱིར་རོ། །གཉིས་
108

།ཌ དབུ་མ་འཇུག་པའི་འབྲུ་འགྲེལ། ྋྋ
པ་རབ་རིབ་ལྡན་སོགས་ཚིག་རྐང་གཉིས་ཀྱིས་བསྟན་ཏེ། རབ་རིབ་དང་ལྡན་པའི་
སྐྱོན་ཅན་ལ་ཇི་སྐད་བཤད་པ་དང་མཚུངས་པར་ཆུ་འབབ་པའི་ཆུ་ཀླུང་ལ་ཡི་དྭགས་རྣམས་
རྣག་ཏུ་སྣང་བ་ལོག་པའི་བློ་རྫུན་པ་པའམ་ལོག་པའི་སྣང་བ་ཡིན་པར་རིགས་པར་བྱའོ། །
གསུམ་པ་མཇུག་བསྡུ། མདོར་ན་ཇི་ལྟར་སོགས་ཚིག་རྐང་གཉིས་ཀྱིས་བསྟན་ཏེ།
མདོར་ན་ཇི་སྐད་བཤད་པའི་ཚུལ་དེ་ལྟར། ཤེས་བྱའི་ཡུལ་རང་བཞིན་མེད་པ་དེ་བཞིན་
དུ་ཡུལ་ཅན་བློ་ཡང་རང་བཞིན་མེད་ཅེས་བྱ་བའི་དོན་འདི་ཤེས་པར་གྱིས་ཤིག་ཅེས་སོ།།
གཉིས་པ་གཞན་དབང་རང་བཞིན་གྱིས་གྲུབ་པ་དགག་པ་ལ། གཞན་དབང་རང་
བཞིན་གྱི་ཡོད་པར་མི་འཐད་པ་བསྟན་པ། དེས་ན་སེམས་ཙམ་པའི་ལུགས་བདེན་
པ་གཉིས་ཆར་ལས་ཉམས་པར་བསྟན་པ། བདེན་གཉིས་མ་ནོར་བ་ཀླུ་སྒྲུབ་ཀྱི་ལུགས་
ཁོ་ནར་བསྟན་པ། གཞན་དབང་ཁས་ལེན་པ་དང་འཇིག་རྟེན་ཐ་སྙད་ཙམ་དུ་ཁས་
ལེན་པ་དང་མི་མཚུངས་པར་བསྟན་པ་བཞི། དང་པོ་གཞན་དབང་གི་སྒྲུབ་བྱེད་དྲི་
བའི་ཚུལ་གྱིས་དགག་པ་མདོར་བསྟན་པ། དེ་རྒྱས་པར་བཤད་པ་གཉིས། དང་པོ་
གལ་ཏེ་གཟུང་མེད་སོགས་ཚིག་བཅད་གཅིག་གིས་བསྟན་ཏེ། གལ་ཏེ་ཕྱི་གཟུང་བ་
དེ་དང་ནང་གི་འཛིན་པ་ཉིད་དང་བྲལ་ཞིང་། གཉིས་ཀྱིས་སྟོང་པའི་གཞན་དབང་གི་
དངོས་པོ་བདེན་པར་ཡོད་ན། འདིའི་ཡོད་པ་ཉིད་དུ་ཡུལ་ཅན་གང་གིས་ཤེས་པར་
འགྱུར། ཡུལ་ཅན་འགའ་ཞིག་གིས་མ་གཟུང་བ་ཡང་ཡོད་ཅེས་བྱ་བར་མི་རུང་སྟེ་ཧ་
ཅང་ཐལ་བའི་ཕྱིར་རོ། ། ཿINEAཊ m་ཁག་རངས་ཎཌ nEPG/ཋ
དེ་ལ་རེ་ཞིག་འདི་རང་ལས་ཡོད་ན་གཞན་པའི་ཤེས་པས་འཛིན་པ་མ་ཡིན་ཏེ། ཤེས་
པ་གཞན་ཐམས་ཅད་ཀྱིས་འཛིན་པ་དང་བྲལ་བར་ཁས་བླང་བའི་ཕྱིར་རོ། །གཞན་
གྱིས་འཛིན་ན་རང་རིག་ཞེས་པའི་དམ་བཅའ་ཉམས་སོ། །གཉིས་པ་གཞན་དབང་ཡོད་
1/109

མཁན་ཆེན་ངག་དབང་དཔལ་བཟང་གིས་མཛད།
པར་རྟོག་པའི་ཚད་མ་རང་རིག་དགག་པ་དང༌། དེ་བཀག་པའི་ཚད་མ་མེད་པར་གཞན་
དབང་མི་འགྲུབ་པའི་ཚུལ་གཉིས། དང་པོ་ལ། དམ་བཅའི་སྒོ་ནས་མདོར་བསྟན་པ།
དེ་རིག་པའི་སྒོ་ནས་རྒྱས་པར་བཤད་པའོ། །དང་པོ། དེ་ཉིད་ཀྱིས་དེ་མྱོང་བར་འགྲུབ་
མ་ཡིན་ཞེས་པས་བསྟན། གལ་ཏེ་རང་ཉིད་ཀྱིས་རང་མྱོང་བར་འགྲུབ་བོ་ཞེ་ན་མ་ཡིན་
ཏེ༑ རང་གི་རང་ལ་བྱེད་པ་འགལ་ཏེ་བྱ་བྱེད་གཅིག་ཏུ་ཐལ་བའི་སྐྱོན་དང་། རལ་གྲི་
སོས་རང་ཉིད་གཅོད་པ་དང་། མར་མེས་རང་སྲེག་པར་འགྱུར་དགོས་ན་དེ་ནི་མི་རིགས་
སོ༑༑གཉིས་པ་ལ་རང་རིག་རྗེས་དཔག་གི་སྒོ་ནས་མི་འགྲུབ་ན་ཞེས་པས་བསྟན་ཏེ།
འོ་ན་ཤེས་པས་རང་དང་གཞན་གཉིས་ཀ་གསལ་ཞིང་ཕྱིས་མཐོང་ངོ་སྙམ་པ་ཡོད་པས་
རང་རིག་གྲུབ་པར་འདོད་པར་བྱ་དགོས་ཏེ། གཞན་དུ་ན་དུས་ཕྱིས་ངས་གཟུགས་
མཐོང་ངོ་སྙམ་དུ་གཟུགས་ཉམས་སུ་མྱོང་བའི་དྲན་པ་སྐྱེ་བར་མི་འགྱུར་ཏེ། དྲན་པ་
ནི་མྱོང་བའི་ཡུལ་ཅན་ཡིན་པའི་ཕྱིར་དང༌། གཟུགས་མྱོང་བའི་ཤེས་པ་ལ་མྱོང་བྱེད་
མེད་པའི་ཕྱིར་རོ། །གལ་ཏེ་ཤེས་པས་རང་མ་མྱོང་ཞིང་ཕྱིས་ཤེས་པ་གཞན་གྱིས་མྱོང་
ན་ཐུག་མེད་དུ་འགྱུར་བས་དེའི་ཕྱིར།དུས་ཕྱིས་ངས་གཟུགས་མཐོང་ངོ་སྙམ་དུ་གཟུགས་
མྱོང་བ་དྲན་པས་ཤེས་པ་མྱོང་བྱེད་ཡོད་པར་གྲུབ་ལ།དེའང་གཞན་གྱིས་མྱོང་བ་མི་འཐད་
པའི་ཕྱིར་རང་རིག་གྲུབ་ལ། རང་རིག་པས་གཞན་དབང་ཡོད་པར་གྲུབ་བོ་ཞེས་སྒྲུབ་
པར་བྱེད་དོ།།ཧྥུ 22gPYE Pp་ཀྱ591g
གཉིས་པ་ལ། དྲན་པ་རང་རིག་བསྒྲུབ་པའི་གཏན་ཚིགས་སུ་མ་གྲུབ་པས་དགག་པ་
དང་༑ རང་རིག་ཡོད་དུ་ཆུག་ཀྱང་དེ་དྲན་པས་དྲན་པར་མི་རིགས་པས་དགག་པ་གཉིས།
དང་པོ། མ་གྲུབ་སོགས་ཚིག་རྐང་གཉིས་ཀྱིས་བསྟན་ཏེ། དོན་དམ་པར་སྒྲུབ་པའི་
དབང་དུ་བྱས་ནས་དྲན་པ་སྒྲུབ་བྱེད་དུ་སྨྲ་ན། དོན་དམ་པར་མ་གྲུབ་པའི་རང་རིག་
110

༈༙ དབུ་མ་འཇུག་པའི་འབྲུ་འགྲེལ།
པ་བསྒྲུབ་པར་བྱ་བའི་ཕྱིར་དུ་སྒྲུབ་བྱེད་དྲན་པ་བརྗོད་པ་འདི་ནི་རང་རིག་ལྟར་དྲན་
པའང་མ་གྲུབ་སྟེ། རང་རིག་ནི་དྲན་པས་བསྒྲུབ་ལ་དྲན་པ་རང་ཉིད་བདག་དང་
གཞན་ལས་སྐྱེ་བ་མེད་པའི་ཕྱིར་སྒྲུབ་བྱེད་གྲུབ་པ་མིན་ནོ། །གཉིས་པ་ལ་དངོས་དང་།
ཞར་བྱུང་རང་ལུགས་ལ་རང་རིག་མེད་ཀྱང་དྲན་པ་སྐྱེ་ཚུལ་གཉིས། དང་པོ་ལ་འགོགས་
པའི་རིག་པ་དངོས་བཤད་པ་དང་། རིགས་པ་དེས་ལན་གྱི་ཁྱད་པར་གཞན་རྣམས་
ཀྱང་འཇོམ་པར་བསྟན་པའོ། །དང་པོ་རང་རིག་པ་ནི་སོགས་ཚིག་རྐང་གསུམ་གྱིས་
བསྟན་ཏེ། ཅི་སྟེ་ཤེས་པ་ཡུལ་དང་བདག་ཉིད་གཉིས་ཀ་མྱོང་བའི་ཕྱིར། རང་རིག་པ་
ནི་གྲུབ་དུ་ཆུག་མོད་ཀྱི་འདོད་པ་དེ་ལྟ་ནའང་དུས་ཕྱིས་ཀྱིས་དྲན་པས་སྔར་གྱི་ཤེས་པའི་
མྱོང་བ་དྲན་པར་རིག་པ་མིན་ཏེ་སྔར་གྱི་མྱོང་བ་དང་ཕྱིས་དྲན་པ་གཉིས་གཞན་དུ་ཁས་
བླང་བའི་ཕྱིར་རོ། །དཔེར་ན་བྱམས་པས་རྒྱུད་ཀྱི་དྲན་པས། རང་གིས་མ་ཤེས་པའི་
ཉེར་སྦས་ཀྱི་རྒྱུད་ལ་སྐྱེས་པའི་རང་རིག་དང་ཡུལ་མྱོང་བ་དྲན་དུ་མེད་པ་བཞིན་ནོ།
གཉིས་པ་གཏན་ཚིག་འདིས་ནི་ཁྱད་པར་དག་ཀྱང་འཇོམ་ཞེས་བསྟན་ཏེ། ཁོ་ན་རེ་
སྔར་གྱི་མྱོང་བ་དང་ཕྱིས་དྲན་པ་གཉིས་རྒྱུད་གཅིག་པའི་ཕྱིར་ཏེ། རྒྱུ་འབྲས་ཀྱི་ངོ་བོ་
ཡིན་པས་གཞན་ཡིན་ནའང་དྲན་ནོ་ཞེ་ན། གཞན་ཡིན་པ་ཞེས་པའི་གཏན་ཚིག་འདིས་
ནི་བཤད་མ་ཐག་པའི་རྟགས་ཀྱི་ཁྱད་པར་དག་ཀྱང་འཇོམ་པར་བྱེད་དོ། །གཉིས་པ་
རང་ལུགས། གང་ཕྱིར་སོགས་ཚིག་བཅད་གཅིག་གིས་བསྟན་ཏེ། སྔར་གང་གི་ཡུལ་
ཉམས་སུ་མྱོང་བར་གྱུར་པ་དེ་ལས་ཕྱིས་ཀྱི་དྲན་པ་དོན་གཞན་ཡོད་པ་མ་ཡིན་ཏེ་མྱོང་བ་
ཞིག་པའི་ཕྱིར་རོ།།|ཊི #gmwi ཾ་། ཙས་ཌརྒྱ་S་
དོན་གཞན་མ་ཡིན་པ་དེའི་ཕྱིར་ངས་གང་ཉམས་སུ་མྱོང་བ་དེ་དྲན་པས་མ་མྱོང་བ་ཡང་
མ་ཡིན། མྱོང་པས་ཡོངས་སུ་བཅད་པ་དེ་དྲན་པས་ཡོངས་སུ་མ་བཅད་པའང་མ་ཡིན་
111

མཁན་ཆེན་ངག་དབང་དཔལ་བཟང་གིས་མཛད།
པས་བདག་གིས་མཐོང་སྙམ་དུ་དྲན་པར་འགྱུར་རོ། །དེའི་ཕྱིར་འདིའང་འཇིག་རྟེན་
ཐ་སྙད་ཀྱི་ཚུལ་ལུགས་ཙམ་ཡིན་གྱི་ཤིན་ཏུ་དཔྱད་ན་དོན་ཐམས་ཅད་རྫུན་པའི་ཕྱིར་
གྲུབ་པ་མ་ཡིན་ནོ། །གཉིས་པ་རང་རིག་མངོན་སུམ་གྱིས་མི་འགྲུབ་པའི་ཚུལ། དེ་
ཕྱིར་རང་རིག་སོགས་ཚིག་བཅད་གཅིག་གིས་བསྟན་ཏེ། གོང་དུ་བཤད་པའི་རྒྱུ་མཚན་
དེ་དག་གི་ཕྱིར་རང་རིག་ནི་རང་བཞིན་ཡོད་པ་མ་ཡིན་ཞིང་། ཤེས་པ་གཞན་གྱིས་
ཀྱང་མི་འཛིན་ན། ཁྱོད་ཀྱི་གཞན་དབང་ཡུལ་ཅན་གང་གིས་འཛིན་པར་འགྱུར་ཏེ།
གཞན་ཡང་ཤེས་པ་དེ་ཉིད་ཀྱིས་འཛིན་པ་མི་རིགས་ཏེ།། ་དེ་ལྟ་ན་བྱེད་པ་པོ་དང༌།
ལས་དང་བྱ་བ་རྣམས་གཅིག་ཏུ་འགྱུར་ན་དེ་ཡང་རིག་པ་མིན་པས། ཤེས་པ་དེ་ཉིད་
ཀྱིས་རང་འཛིན་པ་ནི་ནམ་ཡང་རིགས་པ་མ་ཡིན་ནོ། །གཉིས་པ་ཡོད་པར་ངེས་པའི་
ཚད་མ་མེད་བཞིན་དུ་ཡོད་པར་ཁས་ལེན་མི་རིགས་ཚུལ། གལ་ཏེ་སྐྱེ་བ་སོགས་ཚིག་
བཅད་གཅིག་གིས་བསྟན་ཏེ། གལ་ཏེ་ཤེས་པ་རང་གི་ངོ་བོ་སྐྱེ་བ་མེད་པར་གོང་དུ་
བསྟན་ཞིང་ཤེས་པ་གང་གིས་མ་ཤེས་པའི་བདག་ཉིད་ཅན། སྤྲོས་པ་ཐམས་ཅད་དང་
བྲལ་བའི་གཞན་དབང་གི་ངོ་བོའི་དངོས་པོ་ཡོད་པར་འདོད་ན། རྒྱུ་མཚན་གང་གིས་
ན་གཞན་དབང་དང་མཚུངས་པའི་ཆོས་ཅན་ཡིན་དུ་ཟིན་ཀྱང་འདི་ཡོད་པ་ཉིད་དུ་མི་
རིགས་པར་འདོད་པ་ཁྱེད་ལ་མོ་གཤམ་བུས་གནོད་པ་ཅི་ཞིག་བསྐྱལ་ནས་ཡོད་པར་
མི་འདོད། མོ་གཤམས་བུ་སྤྲོས་པ་ཐམས་ཅད་དང་བྲལ་བ་ཡོད་དོ། ། ༑ængE ?
ཞེས་ཁས་ལེན་པར་གྱིས་ཤིག གཉིས་པ་བདེན་གཉིས་ལས་ཉམས་པར་བསྟན་པ།
གང་ཚེ་གཞན་དབང་སོགས་ཚིག་བཅད་གཅིག་གིས་བསྟན་ཏེ། གང་གི་ཚེ་ཇི་སྐད་
བཤད་པའི་རིག་པས་གཞན་དབང་ཅུང་ཟད་ཡོད་པར་གྲུབ་པ་མིན་པ་དེའི་ཚེ། གང་
ཟག་དང་ཆོས་ལ་སོགས་པ་ཀུན་རྫོབ་བདེན་པ་རྣམ་པར་འཇོག་པའི་རྒྱུར་གང་ཞིག་
112

· དབུ་མ་འཇུག་པའི་འབྲུ་འགྲེལ།
འགྱུར། གཞན་རྣམ་རིག་པ་ལྟར་ན་གཞན་གྱི་དབང་གི་རྫས་ཀུན་གཞི་རྣམ་ཤེས་ཡོད་
པ་ཀུན་བྱང་གི་རྒྱུར་མངོན་པར་ཞེན་ཅིང་ཆགས་པ་ཡིས། འཇིག་རྟེན་ན་མཁས་པ་
ནས་བྱིས་པའི་བར་ལ་གྲགས་པའི་ཀུན་རྫོབ་ཀྱི་རྣམ་བཞག་ཀུན་ཀྱང་བརླག་ཅིང་འཇིག་
པར་བྱེད་དེ་དེ་གཟུང་བ་མེད་པར་ཁས་བླང་བས་ཀུན་རྫོབ་དང་ཤེས་པ་བདེན་པ་ཁས་
བླང་བས་དོན་དམ་ལས་ཉམས་སོ། ། ཨ
གསུམ་པ་ཐར་འདོད་ཀྱི་ལམ་རྣམ་དག་ཀླུ་སྒྲུབ་ཀྱི་ལུགས་ཁོ་ནར་བསྟན་པ་དང་། དེ་
ལ་འཐད་པ་སྒྲུབ་པ་གཉིས། དང་པོ་སློབ་དཔོན་ཀླུ་སྒྲུབ་ཞབས་སོགས་ཚིག་རྐང་གཉིས་
བསྟན་ཏེ། སློབ་དཔོན་འཕགས་པ་ཀླུ་སྒྲུབ་ཞབས་ཀྱི་གཞུང་དེའི་ལམ་ལས། ཕྱི་རོལ་
དུ་གྱུར་བ་གཞན་དག་ལ་ཞི་བའི་གོ་འཕང་སྒྲུབ་པའི་ལམ་རྣམ་པར་དག་པ་བདེན་གཉིས་
ཟུང་འཇུག་དང་ཚོགས་གཉིས་ཟུང་འཇུག་གི་ལམ་མམ་ཐབས་མེད་དོ། །ཅིའི་ཕྱིར་ཞེ་
ན་དངོས་སྨྲ་བ་དེ་དག་ཀུན་རྫོབ་དང་། དེ་ཁོ་ན་ཉིད་དོན་དམ་པའི་བདེན་པ་གཉིས་ཀ་
ལས་ཉམས་པ་ཡིན་པའི་ཕྱིར་རོ། །གཉིས་པ་བདེན་གཉིས་ཀྱི་རྣམ་བཞག་མ་ནོར་བ་
ཁོང་དུ་མ་ཆུད་པར་མི་གྲོལ་བའི་ཚུལ་དང་། བདེན་པ་གཉིས་ཇི་ལྟ་བ་བཞིན་མ་ཤེས་པ་
དེ་ཁོ་ན་ཉིད་མི་རྟོགས་པར་བསྟན་པ་གཉིས། དང་པོ། དེ་དག་ཀུན་རྫོབ་སོགས་ཚིག་རྐང་
གཉིས་ཀྱིས་བསྟན་ཏེ། དངོས་སྨྲ་བ་དེ་དག་གི་འདོད་པའི་གཞན་དབང་དང་རྡུལ་ཕྲན་
ལ་སོགས་པ་བདེན་པའི་དངོས་པོ་དོན་དམ་དང་ཐ་སྙད་གཉིས་ཀར་མེད་ལ། དངོས་
སྨྲ་རྣམས་ཀྱིས་རིགས་པས་དཔྱད་ནས་རང་གི་ལུགས་འཇོག་པར་བྱེད་ན་འཐད་པ་
བཅུག་ནས་དེའི་གྲུབ་པ་ནི་མེད་པས་བདེན་པ་གཉིས་ཀ་ལས་ཉམས་པས་ཐར་པ་འགྲུབ་
པའི་ལམ་རྣམ་དག་ཡོད་པ་མིན་ནོ། །གཉིས་པ། ཐ་སྙད་བདེན་པ་ཐབས་སུ་སོགས་
ཚིག་བཅད་གཅིག་གིས་བསྟན་ཏེ། འདིར་ཐ་སྙད་ཀྱི་བདེན་པ་གྲུབ་པས་བསྟན་པ་ནི།
113

མཁན་ཆེན་ངག་དབང་དཔལ་བཟང་གིས་མཛད།
དོན་དམ་རྟོགས་པའི་ཐབས་སུ་གྱུར་པ་ཡིན་པ་དང་། དོན་དམ་བདེན་པ་ཐབས་ལས་
བྱུང་བ་ཀུན་རྫོབ་དེའི་རང་བཞིན་དུ་གྱུར་པ་སྟེ་རྟོགས་པར་བྱ་བ་ཡིན་ལ་དོན་དམ་ཁོང་
དུ་ཆུད་པ་ལས་ཐར་པ་ཐོབ་པ་ཡིན་ལ་དེས་ན་དོན་དམ་པ་རྟོག་པར་འདོད་པས་དང་
པོ་ཀུན་རྫོབ་རྐྱེན་འདི་པ་ཙམ་འདི་དཔྱད་པའི་གཞིར་གདོན་མི་ཟ་བར་ཁས་བླངས་ནས་
བདེན་གཉིས་ཟུངས་སུ་སྦྱར་བས་དོན་དམ་བདེན་པ་རྟོགས་ལ་དོན་དམ་པ་ཀུན་རྫོབ་ལ་
མ་ལྟོས་པར་རྗེན་ཆར་དུ་འཇལ་ཤེས་པ་མི་འདྲའོ། །དེས་ན་བདེན་གཉིས་ཐབས་དང་
ཐབས་ལས་བྱང་བར་མ་ཤེས་པ་དེ་གཉིས།གཅིག་ཤོས་ཁས་བླངས་གཅིག་ཤོས་སེལ་
བ་དེས་བདེན་པ་གཉིས་ཀྱི་རྣམ་དབྱེ་མི་ཤེས་ཞིང༌། ལོག་པར་རྣམ་པར་རྟོག་པ་དེ་
ལས་ནི་ལམ་ངན་པ་རྟག་ཆད་མཐར་འཛིན་གྱི་ལམ་ངན་པར་ཞུགས་པ་ཡིན་པས་བདེན་
གཉིས་ཟུངས་སུ་ཆུད་པའི་དོན་ལ་རྟོགས་པར་གྱིས་ཤིག་ཅེས་གདམས་པའོ། ། ejig
བཞི་པ་ཇི་ལྟར་ཁྱོད་ཀྱི་སོགས་ཚིག་བཅད་གསུམ་གྱིས་བསྟན་ཏེ། ཇི་ལྟར་ཁྱོད་ཀྱི་
རང་དབང་དུ་བྱས་ནས་གཞན་གྱི་དབང་གང་ཞིག་སྤྲོས་པ་དང་བྲལ་བའི་འཕགས་པའི་
ཡེ་ཤེས་ཀྱིས་རྟོགས་པར་བྱ་བའི་དངོས་པོ་འདོད་པ་ལྟར། དབུ་མ་བདག་གིས་ཀུན་
རྫོབ་གྱི་བདེན་པ་རང་དབང་དུ་བྱས་ནས་གྲུབ་པར་ཁས་མ་བླངས་ལ། དང་པོ་ཇི་ལྟར་
ཁས་ལེན་ཞེ་ན། འཇིག་རྟེན་བཞུགས་པའམ་འབྲས་བུའི་ཕྱིར་རམ་དགོས་པའི་དབང་
གིས༑ ཀུན་རྫོབ་འདི་དག་དོན་དམ་པར་མེད་ཀྱང་འཇིག་རྟེན་གྲགས་པའི་སྒོ་ནས་
ཡང་དག་ཀུན་རྫོབ་བློ་གནོད་མེད་ཀྱི་ཤེས་པའི་ཡུལ་འདི་ཡོད་དོ་ཞེས། འཇིག་རྟེན་
པའི་ངོར་བྱས་ནས་བདག་གིས་སྨྲ་བར་བྱེད་དེ། དེ་རྗེས་སུ་བརྗོད་པ་ནི་དེ་ལྡོག་པའི་
ཐབས་ཡིན་པའི་ཕྱིར། ཅི་སྟེ་ཀུན་རྫོབ་འདི་དག་ཇི་ལྟར་ཕུང་པོ་ལྷག་མ་མ་ལུས་པ་
གྲང་ནས་ཞི་བ་མྱ་ངན་ལས་འདས་པར་ཞུགས་པའི་དགྲ་བཅོམ་པ་རྣམས་ལ་ཀུན་རྫོབ་
114

࿐ དབུ་མ་འཇུག་པའི་འབྲུ་འགྲེལ། 88
རྣམ་པ་ཐམས་ཅད་དུ་ཡོད་པ་མིན་པ་དེ་ལྟར། འཇིག་རྟེན་པ་ལ་ཡང་མེད་ན་ནི། དགྲ་
བཅོམ་པའི་ཕུང་པོ་དེ་བཞིན་དུ་ཀུན་རྫོབ་འདི་འཇིག་རྟེན་གྱི་གྲགས་པ་ལས་ཡོད་ཅེས་
བདག་མི་སྨྲ་སྟེ། དེའི་ཕྱིར་གཞན་ངོར་ཁོ་ན་ཡིན་ལ་རང་དབང་གིས་མ་ཡིན་ནོ། །ཁོ་
བོ་ཅག་ནི་འཇིག་རྟེན་ཀུན་རྫོབ་བཟློག་པའི་ཕྱིར་ཤིན་ཏུ་ཚེགས་ཆེར་གནས་པར་འགྱུར་
གྱི་གལ་ཏེ། ཁྱོད་ལ་འཇིག་རྟེན་གྱི་གྲགས་པས་མི་གནོད་ན། འཇིག་རྟེན་ཉིད་ལ་ལྟོས་
ནས་འཇིག་རྟེན་ལ་གྲགས་པའི་ཀུན་རྫོབ་འདི་དག་དགག་པར་གྱིས་ཤིག་དང་། ཁྱོད་
དང་འཇིག་རྟེན་པ་གཉིས་པོས་སྐབས་འདིར་ནི་ཀུན་རྫོབ་འདི་མེད་དོ་ཞེས་རྩོད་པར་གྱིས་
དང་ཕྱིས་ནས་གལ་ཏེ་ཁྱོད་རྒྱལ་ན་ཁོ་བོས་ཀྱང་། ཀུན་རྫོ་བ་གཏན་ཁས་བླང་བར་མི་
བྱའོ༑༑ ༑གལ་ཏེ་ཁྱོད་འཇིག་རྟེན་གྱི་ཕམ་པར་བྱས་པས་དེའི་ཚེ་ཤིན་ཏུ་སྟོབས་དང་
ལྡན་པའི་འཇིག་རྟེན་པ་འདི་ལ་བདག་གིས་བརྟེན་པར་བྱའོ། །
གཉིས་པ་སེམས་ཙམ་དུ་གསུངས་པའི་ལུང་གི་དོན་བཤད་པ་ལ། མདོ་སྡེ་ས་བཅུ་པ་
ལས་གསུངས་པའི་ལུང་གི་དོན་བཤད་པ་དང་། ལང་ཀར་གཤེགས་པ་ལས་གསུངས་
པའི་ལུང་གི་དོན་བཤད་པ་གཉིས། དང་པོ་ལ། ལུང་གི་དོན་བཤད་པ་དང༌། དེ་འཐད་
པ་སྒྲུབ་པ་གཉིས། དང་པོ་མངོན་གྱུར་མངོན་ཕྱོགས་སོགས་ཚིག་བཅད་གཅིག་གིས་
བསྟན་ཏེ། ས་དྲུག་པ་མངོན་དུ་ཕྱོགས་པའི་བྱང་ཆུབ་སེམས་དཔའ་ཡིས་སྲིད་པ་གསུམ་
པོ་རྣམ་ཤེས་ཙམ་དུ་གང་གིས་རྟོགས་སོ་ཞེས་གསུངས་པའི་དོན་ནི། བྱང་སེམས་དེས་
རྗེས་ཐོབ་ཏུ་ཕྱི་ནང་གི་ཆོས་ཐམས་ཅད་ཀྱི་བྱེད་པ་པོ་ནི་ཡང་དག་པ་མ་ཡིན་པའི་ཀུན་
ཏུ་རྟོགས་པའི་ང་རང་བཞིན་གྱི་སེམས་ཙམ་ཡིན་པར་རྟོགས་པས། རྟག་པའི་རང་བཞིན་
གྱིས་བདག་དང་གཙོ་བོ་ལ་སོགས་པའི་བྱེད་པ་པོ་གཞན་བཀག་པར་རྟོགས་པའི་ཕྱིར།
དེ་སྐད་གསུངས་པ་ཡིན་ནོ། །དེས་ན་བྱེད་པ་པོ་ནི་སེམས་གཙོ་བོ་ཙམ་ཡིན་པར་རྟོགས་
115

མཁན་ཆེན་ངག་དབང་དཔལ་བཟང་གིས་མཛད།
པའི་ཕྱིར་རོ། །གཉིས་པ་ལ་ལུང་གིས་བསྒྲུབ་པ་དང་། རིགས་པས་བསྒྲུབ་པ་དེ་ལྟར་
གྲུབ་པའི་མཇུག་བསྡུ་བ་གསུམ། དང་པོ་ལ་མདོ་གང་ལས་གསུངས་པའི་ཚུལ་དང༌།
ཇི་ལྟར་གསུངས་པའི་ཚུལ་གསལ་བར་བཤད་པ་གཉིས། དང་པོ། དེ་ཕྱིར་བློ་ལྡན་
སོགས་ཚིག་བཅད་གཅིག་གིས་བསྟན་ཏེ། སེམས་ཙམ་པོ་བྱེད་པ་པོ་ཡིན་པ་དེའི་ཕྱིར་
བློ་ལྡན་བྱང་ཆུབ་སེམས་དཔའ་རྣམས་ཀྱི་བདག་མེད་རྟོགས་པའི་བློ་གྲོས་འཕེལ་བར་
བྱ་བའི་ཕྱིར། འཕགས་པ་ལང་ཀར་གཤེགས་པའི་མདོ་དེ་ལས་ཀུན་མཁྱེན་གྱིས་མུ་
སྟེགས་རྣམས་ཀྱིས་གཙོ་བདག་ལ་སོགས་པ་བྱེད་པར་སེམས་པའི་ལྟ་བ་ངན་པའི་རི་
བོ་སྤོ་ཤིན་ཏུ་མཐོ་ཞིང་ལྷུན་སྡུག་པོ་འཇོམས་པར་བྱེད་པ་ལ་རྡོ་རྗེའི་མེ་དང་འདྲ་བའི་
ངག་གི་རང་བཞིན་རྡོ་རྗེ་འདི་དགོས་པ་ཅིའི་ཕྱིར་གསུང་ཞེ་ན། སེམས་ཙམ་དུ་གསུངས་
པའི་དགོངས་པ་ཡོངས་སུ་གཅད་ཅིང་གསལ་བར་བྱ་བའི་ཕྱིར་དུའོ། །ཟ 1ij? g
གཉིས་པ་ཇི་ལྟར་རང་གི་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་མུ་སྟེགས་
རང་གི་བསྟན་བཅོས་ལས་གང་ཟག་དང་གཙོ་བོ་ལ་སོགས་པ་ཆོས་རྣམས་ཀྱི་བྱེད་པ་
པོར་སྨྲས་པ་དེ་དག་དོན་དམ་པར་མ་ཟད་ཐ་སྙད་དུའང་བྱེད་པ་པོར་མ་གཟིགས་ནས་
རྒྱལ་བས་ཐ་སྙད་དུ་སེམས་ཙམ་པོ་ཉིད་འཇིག་རྟེན་གྱི་བྱེད་པ་པོར་གསུངས་སོ། །
ཞེས་བྱ་བ་ནི་ལང་ཀར་གཤེགས་པའི་མདོའི་དོན་ཡིན་ནོ། །གཉིས་པ་ལ། སེམས་
ཙམ་གྱི་སྒྲ་ཕྱི་རོལ་འགོགས་པའི་དོན་མིན་པར་སེམས་གཙོ་བོར་གྱུར་པ་ཡིན་པར་སྟོན་
པ༑ དེ་ལྟར་འཐད་པའི་ཚུལ་བཤད་པ་གཉིས། དང་པོ་དེ་ཉིད་རྒྱས་ལ་སོགས་ཚིག་
བཅད་གཅིག་གིས་བསྟན་ཏེ། དེ་ཁོ་ན་ཉིད་ཀྱི་རྟོགས་པ་རྒྱས་པ་ལ་སངས་རྒྱས་ཞེས་
ཚིག་སྔ་མ་མི་མངོན་པར་བྱས་ནས་བཤད་པ་ཇི་བཞིན་དུ་སེམས་ཙམ་གཙོ་བོར་གྱུར་
པ་ལའང་གཟུགས་ལ་སོགས་པ་གཞན་གཙོ་བོ་ཡིན་པ་བཀག་པས་གདུལ་བྱའི་འཇིག་
116

དབུ་མ་འཇུག་པའི་འབྲུ་འགྲེལ། ཆ
རྟེན་ལ་མདོ་ལས་ཁམས་གསུམ་པོ་འདི་ནི་སེམས་ཙམ་མོ་ཞེས་གསུངས་པར་ཤེས་པར་
བྱའོ༑ ༑དེའི་ཕྱིར་མདོ་འདིར་གཟུགས་སོགས་བྱེད་པོར་སེལ་བ་ཡིན་གྱི་སེམས་ཙམ་
ཞིག་གསུངས་པའི་གཟུགས་སོགས་ཕྱི་རོལ་མ་འདིར་འགོགས་ཞིང་ཙམ་སྒྲས་སེམས་
ཞིག་བདེན་པར་ཡོད་ཞེས་འཛིན་པ་དེ་ལྟར་མདོའི་དོན་མ་ཡིན་ནོ། ། ཚེ་ལ་རི
གཉིས་པ་ཙམ་གྱི་སྒྲས་ཕྱི་རོལ་འགོགས་པར་འདོད་པ་མི་འཐད་པའི་ཚུལ་དང་། གཙོ་
བོར་འདོད་པ་འཐད་པའི་ཚུལ་གཉིས། དང་པོ། གལ་ཏེ་འདི་དག་སོགས་ཚིགས་སུ་
བཅད་པ་གཉིས་ཀྱིས་བསྟན་ཏེ། གལ་ཏེ་ཁམས་གསུམ་པོ་འདི་སེམས་ཙམ་དུ་གྲུབ་
པར་མཁྱེན་ནས་ས་བཅུ་པའི་མདོ་དེ་ལས་གཟུགས་ཉིད་བྱེད་པོར་དགག་པར་མཛད་
ནས་སེམས་སུ་བདེན་པར་སྟོན་ན་ནི། སླར་ཡང་མདོ་དེ་ལས་བདག་ཉིད་ཆེན་པོས།
དེ་ལྟར་བྱང་ཆུབ་སེམས་དཔའ་ལུགས་སུ་འབྱུང་བའི་རྣམ་པར་རྟེན་ཅིང་འབྲེལ་བར་
འབྱུང་བ་རབ་ཏུ་རྟོག་གོ །བདེན་པ་རྣམས་མི་ཤེས་པ་ནི་སེམས་བྱུང་མ་རིག་པ་གཏི་
མུག་ལས་འདུ་བྱེད་དང༌། དེ་ལས་རྣམ་པར་ཤེས་པའོ་ཞེས་རྟེན་འབྲེལ་ལས་སྐྱེ་བར་
ཅི་ཕྱིར་གསུངས། གལ་ཏེ་སེམས་ངོ་བོ་ཉིད་ཀྱིས་བདེན་པར་གྲུབ་པ་ཞིག་ཡིན་ན་རྒྱུ་
དང་རྐྱེན་ལ་ལྟོས་པར་མི་རིགས་པའི་ཕྱིར་རོ། །ཅིའི་ཕྱིར་སེམས་གཙོ་བོ་ཡིན་ཞེ་ན།
སེམས་ཉིད་ཀྱིས་ནི་དགེ་སྡིག་གིས་སྲིད་རྩེ་ནས་དམྱལ་བའི་བར་གྱི་སེམས་ཅན་གྱི་འཇིག་
རྟེན་ཐུན་མོང་དུ་ལས་ལས་སྣོད་ཀྱི་འཇིག་རྟེན་ནམ་མཁའི་དཀྱིལ་འཁོར་ནས་འོག་མིན་
གྱི་བར་གྱི་ཤིན་ཏུ་སྣ་ཚོགས་རྣམ་པར་འགོད་པར་བྱེད་དོ། །ཕྱི་ནང་གི་འགྲོ་བ་མ་ལུས་
པ་ཐུན་མོང་དང་ཐུན་མོང་མ་ཡིན་པའི་ལས་ལས་སྐྱེ་བར་གསུངས་ཞིང་། ལས་རྣམས་
སེམས་ལ་བརྟེན་པ་ཡིན་ཕྱིར། སེམས་དང་བཅས་པ་ཁོ་ནས་ལས་སོག་པར་བྱེད་ལ།
སེམས་སྤང་ནས་ནི་ལས་ཀྱང་སོག་པ་ཡོད་པ་མ་ཡིན་པའི་ཕྱིར་རོ། །གཉིས་པ། གལ་
117

མཁན་ཆེན་ངག་དབང་དཔལ་བཟང་གིས་མཛད།
ཏེ་གཟུགས་སོགས་ཤློ་ཀ་གཅིག་གིས་བསྟན་ཏེ། གལ་ཏེ་གཟུགས་སོགས་ཡོད་མོད་
ཀྱི༑ གཟུགས་སོགས་དེ་ལ་ནི་བེམ་པོ་ཡིན་ཕྱིར་སེམས་བཞིན་བྱེད་པ་པོ་ཡོད་པ་མ་
ཡིན་ནོ། །འོ་ན་གཙོ་བོ་ལ་སོགས་པས་བྱེད་པ་པོ་ཡོད་དམ་སྙམ་ན་མ་ཡིན་ཏེ་དེ་དག་
རྟོག་པས་སྒྲོ་བཏགས་ནས་གཞི་མེད་ལ་སོགས་པར་གཟུང་ཕྱིར་བྱེད་པ་པོ་མིན་ལ།
དེས་ན་སེམས་ལ་བརྟེན་པའི་ལས་ཙམ་ལས་གཞན་པའི་གཙོ་བོ་སོགས་བྱེད་པ་པོར་
ཡིན་པ་བཟློག་གི་གཟུགས་སོགས་ཡུལ་ཡོད་པ་བཀག་ནས། སེམས་བདེན་པར་གྲུབ་
པའི་དོན་མ་ཡིན་ནོ། ། 3LYཊ །ཊ་ཆ2 ༽
གསུམ་པ། མཇུག་བསྡུ་བ། འའཇིག་རྟེན་པ་ཡི་སོགས་ཚིག་བཅད་གསུམ་གྱིས་བསྟན་
ཏེ༑ འཇིག་རྟེན་པའི་ལྟ་བའི་དེ་ཁོ་ན་ཉིད་ལ་གནས་པ་ལ་ཕུང་པོ་ལྔ་ཆར་ཡོད་དེ། དེ་
དག་འཇིག་རྟེན་ལ་གྲགས་པའི་ཕྱིར་ཏེ་ཐ་སྙད་ཡང་དག་པའི་ངོར་ཕུང་པོ་ལྔ་ཆར་ཡོད་
ལ༑ དེ་ཁོ་ན་ཉིད་སྟོང་པ་ཉིད་རྟོགས་པའི་ཡེ་ཤེས་འཆར་བར་འདོད་པའི་རྣལ་འབྱོར་
པ་རྣམས་ལ་མཉམ་བཞག་སྤྲོས་བྲལ་གྱི་ངོར་ཕུང་པོ་ལྔ་ཆར་འབྱུང་བར་འགྱུར་བ་མ་
ཡིན་ལ། རྗེས་ཐོབ་ཏུ་བདེན་པའི་ཞེན་པ་མེད་པར་སྒྱུ་མ་ལྟར་སྣང་ཞིང་མཐར་ཐུག་
གི་འབྲས་བུའི་སར་མ་དག་པའི་ཕུང་པོ་ལྔ་ཆར་སྣང་བ་མིན་ནོ། །དེའི་ཕྱིར་དོན་དམ་
པར་གཟུགས་སོགས་ཡུལ་མེད་ན་དེར་འཛིན་པའི་སེམས་ཡོད་པར་མ་འཛིན་ཅིག །
ཐ་སྙད་དུ་འཛིན་པ་སེམས་ཉིད་ཡོད་ན་ཡུལ་གཟུགས་མེད་པར་མ་འཛིན་ཅིག །གཟུགས་
སེམས་དེ་དག་ཤེས་རབ་གྱི་ཕ་རོལ་ཏུ་ཕྱིན་པའི་མདོར་སངས་རྒྱས་ཉིད་ཀྱིས་ཕུང་
པོ་ལྔ་ཆར་མཚུངས་པར་བཀག་པ་ཡིན་ཏེ། རབ་འབྱོར་གཟུགས་ནི་རང་བཞིན་གྱིས་
སྟོང་ཞེས་དོན་དམ་པར་མེད་མཉམ་དུ་མཚུངས་པར་གསུངས་ཤིང་དགག་ལ། མངོན་
པའི་ཆོས་ལས་སྤྱི་དང་རང་གི་མཚན་ཉིད་གསུངས་པས་ཐ་སྙད་དུ་ཡོད་མཉམ་དུ་གསུངས་
118

དབུ་མ་འཇུག་པའི་འབྲུ་འགྲེལ།
པ་ཤེས་པར་བྱའོ། །དེས་ན་གཟུགས་མེད་པར་སེམས་ཙམ་ཞིག་གྲུབ་པར་སྨྲ་བ་ནི།
ཀུན་རྫོབ་དང་དོན་དམ་པའི་བདེན་པ་གཉིས་ཀྱི་རིམ་པ་ཇི་སྐད་བཤད་པ་འདི་དག་
བཤིག་པར་འགྱུར་ལ། དེ་དག་བཤིག་ཀྱང་རྣམ་རིག་པ་ཁྱོད་ཀྱིས་ཕྱི་རོལ་གྱི་རྫས་
བཀག་པས་གཞན་དབང་འགྲུབ་པར་མི་འགྱུར་ཏེ་དེ་སྔར་རིགས་པས་བཀག་ཟིན་པའི་
ཕྱིར་རོ། །དེ་ཕྱིར་གོང་དུ་བཤད་པ་དེ་ལྟའི་རིམ་པས་ཕྱི་ནང་གི་དངོས་པོ་རྣམས་དོན་
དམ་པར་གདོད་ནས་མ་སྐྱེས་ཤིང་འཇིག་རྟེན་ཐ་སྙད་ཙམ་དུ་སྐྱེས་བར་རིགས་པར་
བྱའོ། ། ༩ ཎྜོ་༡༩Apཀྱི ༡༽ ན། ཨཙ་ཤས་ཌ་ཨྰཿསྔོ་ཎཊོ་ཞྀསྐ་ཊཌ་ཎཾ་ཨཌ་གི་ཌོ
གཉིས་པ་ལང་གཤེགས་ལས་གསུངས་པའི་དགོངས་པ་བཤད་པ་ལ། ལུང་དེ་འདྲ་
བ་དྲང་དོན་དུ་སྟོན་པ་དང་།དེ་ལྟར་ངེས་པའི་སྒྲུབ་བྱེད་དགོད་པ་གཉིས། དང་པོ།
མདོ་སྡེ་གང་ལས་སོགས་ཚིག་བཅད་གཅིག་གིས་བསྟན་ཏེ། ལང་གཤེགས་ལ་སོགས་
པ་མདོ་སྡེ་གང་ལས། ཕྱི་རོལ་སྣང་བ་ཡོད་པ་མིན་ནོ་ཞེས་སོགས་ཕྱིར་རོལ་ཡོད་པ་
མིན་ལ། སེམས་ཉིད་ཀྱིས་ལུས་དང་ལོངས་སྤྱོད་ལ་སོགས་པ་སྣ་ཚོགས་སུ་སྣང་ངོ་
ཞེས་གང་གསུངས་པའི་དགོངས་པ་ནི། གདུལ་བྱ་གང་ཟག་གཟུགས་ལ་ལྷག་པར་
ཆགས་ཤིང་དེའི་རྟེན་ཅན་གྱི་ཉོན་མོངས་པ་འདོད་ཆགས་ལ་སོགས་པར་རང་དབང་
མེད་པར་འཇུག་ཅིང་དེའི་སྡིག་པ་ཆེན་པོ་བྱེད་པ་དེ་དག་ལ། ཡང་དག་པའི་ཇི་ལྟ་བ་
མ་ཡིན་པ། གཟུགས་བཟློག་ནས་སེམས་ཙམ་དུ་གསུངས་པར་ཤེས་པར་བྱའོ། །དེའི་
ཕྱིར་མདོ་དེའང་དྲང་དོན་ཉིད་དུ་ཡིན་ནོ། །གཉིས་པ་ལ་དྲང་དོན་ལུང་རིགས་ཀྱིས་
འགྲུབ་པ་དང༌། དེ་ལྟར་གསུངས་པའི་དགོས་པ་བཤད་པ། ཚུལ་དེ་ལྟ་བུའི་སྒོ་ནས་
མདོ་གཞན་གྱི་དྲང་ངེས་ཀྱང་རྟོགས་པར་གདམས་པའོ།།དང་པོ། འདི་ནི་སྟོན་པས་
སོགས་ཚིག་རྐང་ལྔས་བསྟན་ཏེ།འདི་ནི་སྟོན་པས་དགོངས་པ་ངེས་འབྲེལ་ལ་སོགས་
119

མཁན་ཆེན་ངག་དབང་དཔལ་བཟང་གིས་མཛད།
པའི་མདོ་ལས་ངོ་བོ་ཉིད་གསུམ་དང་ལེན་པའི་རྣམ་པར་ཤེས་པ་ཟབ་ཅིང་ཕྲ་ཞེས་
སོགས་དང༌། ཇི་ལྟར་ནད་པ་ལ་སོགས་གསུངས་པ་དྲང་བའི་དོན་དུ་གསུང་བའོ།།།
འདི་དྲང་བའི་དོན་དུ་རིགས་པས་ཀྱང་འཐད་དེ་སེམས་ཙམ་དུ་གསུངས་པ་ངེས་དོན་
ཡིན་ན་སླར་ཡང་དེའི་དགོངས་པ་གསུངས་མི་རིགས་ལ། དེའི་དགོས་པ་གསུངས་པ་
དང་དོན་དམ་པར་ངོ་བོས་གྲུབ་པའི་ཤེས་པ་མི་སྲིད་པའི་དྲང་དོན་དུ་རིགས་སོ། དེས་
ན་རྣམ་པ་དེ་ལྟ་བུའི་དགོངས་གཞི་དགོས་པ་དངོས་ལ་གནོད་བྱེད་གསུམ་ཀ་ཚང་པའི་
མདོ་སྡེ་དག་ནི་དྲང་བའི་དོན་ཉིད་དུ་ལུང་འདིས་གསལ་བར་བྱེད་ནས་རྟོགས་པར་
བྱའོ༑ ༑འདིར་ཁ་ཅིག་བཀའ་ཐ་མར་བདེ་གཤེགས་སྙིང་པོ་བསྟན་པ་སོགས་དྲང་བའི་
དོན་ཏེ་དགོངས་གཞི་རྣམ་པར་གསུམ་ལ་དགོངས་པའོ་ཞེས་སོགས་འཆད་པ་མ་ཡིན་
ཏེ༑ དེ་ཁོ་ན་ཉིད་བདེ་གཤེགས་སྙིང་པོ་དེ་ཉིད་དོན་དམ་པའི་མཚན་ཉིད་རྣམ་ཐར་
སྒོ་གསུམ་གྱི་བདག་ཉིད་དང་ལྡན་པ་ཅིའི་ཕྱིར་མིན། ཡིན་ཏེ་དོན་དམ་ཡིན་པའི་ཕྱིར།
དེ་ལ་འབྲས་བུའི་ཡོན་ཏན་ཐམས་ཅད་ལྷུན་གྲུབ་ཏུ་ཡོད་དེ། འདུས་མ་བྱས་ཡིན་པའི་
ཕྱིར༑ ཁྱབ་པ་ཡོད་དེ། རྒྱུ་ཚོགས་གཉིས་འདུས་བྱས་ཀྱིས་འབྲས་བུ་འདུས་མ་བྱས་
བསྐྱེད་མི་རུང་སྟེ་འདུས་བྱས་འདུས་མ་བྱས་ཕན་ཚུན་སྤང་འགལ་ཡིན་པའི་ཕྱིར་རོ།།
འོ་ན་ཚོགས་གཉིས་བསགས་མི་དགོས་སམ་ཞེ་ན་མ་ཡིན་ཏེ། གློ་བུར་གྱི་དྲི་མ་བསལ་
བའི་རྐྱེན་དང་འབྲས་བུའི་ཡོན་ཏན་མངོན་དུ་སྣང་བའི་རྐྱེན་ཙམ་ཡིན་པའི་ཕྱིར་རོ།།
གཉིས་པ་ཤེས་བྱ་མེད་ན་སོགས་ཚིག་བཅད་གཅིག་གིས་བསྟན་ཏེ། ཡུལ་ཤེས་བྱ་
མེད་ན་ཡུལ་ཅན་ཤེས་པ་བསལ་བ་ནི་བདེ་རླག་ཏུ་སྙེད་ཅེས་སངས་རྒྱས་རྣམས་ཀྱིས་
གསུངས་ཏེ་ཡུལ་དང་ཡུལ་ཅན་ཕན་ཚུན་ལྟོས་ནས་བཞག་པའི་ཕྱིར་རོ། །ཕྱི་རོལ་སྣང་བ་
ཡོད་མིན་ཏེ་ཞེས་སོགས་གསུངས་ཏེ། ཤེས་བྱའི་བདག་མེད་རིགས་ན་ཤེས་པ་བཀག་
120

།ཌ==དབུ་མ་འཇུག་པའི་འབྲུ་འགྲེལ། ཥཌ།
པ་འགྲུབ་པས།ཤེས་པ་རང་བཞིན་མེད་པ་རེ་འགའ་རང་ཉིད་ཀྱི་རྟོགས་ལ། རེ་འགའ་
གཞན་གྱིས་བསྟན་པས་རྟོགས་པར་དགོངས་ནས། དང་པོ། ཤེས་བྱ་དགག་པར་
མཛད་པ་ཡིན་ནོ།། ་ཎི་མི་2 ཋ་ཌཌ །ཌཧཱུཾ་ཟཌ་ཎཿམརྟ་།ཊ་མཎི་ཋ་ཌཋཀ་
གསུམ་པ། དེ་ལྟར་ལུང་གི་སོགས་ཚིག་བཅད་གཅིག་གིས་བསྟན་ཏེ། གོང་དུ་བཤད་
པ་དེ་ལྟར་དྲང་དོན་དང་ངེས་དོན་གྱི་ལུང་གི་ལོ་རྒྱུས་རྒྱ་ཆེར་ཤེས་པར་བྱས་ནས། མདོ་
གང་ཞིག་དེ་ཁོ་ན་ཉིད་དོན་དམ་པར་བརྗོད་བྱར་བྱས་པ་མ་ཡིན་ཞིང༌། བརྗོད་བྱ་ཀུན་
རྫོབ་ཀྱི་ཆོས་གཙོ་བོར་བཤད་པའི་དོན་ཅན་གྱི་མདོ་དེ་དྲང་བའི་དོན་དུ་གསུང་བའང་
རྟོགས་ནས་དྲང་ཞིང་བཤད་པར་བྱ་ལ། བརྗོད་བྱ་སྟོང་པ་ཉིད་ཀྱི་དོན་ཅན་གྱི་མདོ་སྡེ་
གང་ཞིག་བཀའ་བར་པ་དང་ཁྱད་པར་དུ་བཀའ་ཐ་མ་བདེ་གཤེགས་སྙིང་པོ་བསྟན་པའི་
མདོ་སྡེ་རྣམས་ངེས་པའི་དོན་དུ་ཤེས་པར་གྱིས་ཤིག གསུམ་པ་གཉིས་ཀ་ལས་སྐྱེ་བ་
དགག་པ་ལ། གོང་གི་རིགས་པ་རྣམས་ཀྱིས་ཁེགས་པར་སྟོན་ལས་སྐྱེ་པ་དང་། གོང་
མ་གཉིས་ལས་ཀྱང་མི་འཐད་པར་སྟོན་པ་གཉིས། དང་པོ། གཉིས་ཁ་སོགས་ཚིག་
རྐང་གཉིས་ཀྱིས་བསྟན་ཏེ། འདི་ལ་གཅེར་བུ་བ་དག་ན་རེ། རྒྱུ་འཛིན་པ་ལས་བུམ་
པ་འབྱུང་བས་བདག་དང་། གཞན་རྫ་མཁན་གྱི་རྐྱེན་ལས་སྐྱེ་བས་དངོས་པོ་རྣམས་
བདག་གཞན་གཉིས་ཀ་ལས་སྐྱེ་བ་ཡིན་ལ། ནང་གི་སེམས་ཅན་སྲོག་གི་བདག་ཉིད་
རང་དང་། ཕ་མ་དང་ཆོས་ཆོས་མིན་སོགས་གཞན་ལས་འབྱུང་བས་སྔར་གྱི་སྐྱོན་གཉིས་
པོ་ཁོ་བོ་ལ་མི་འབབ་ལ་བདག་གཞན་གཉིས་ཀ་ལས་སྐྱེ་བར་འདོད་ཞེ་ན། མ་ཡིན་
ཏེ་བདག་གཞན་གཉིས་ཀ་ལས་སྐྱེ་བ་རིག་པས་བརྟགས་ན་འཐད་པའི་ངོ་བོ་མ་ཡིན་
ཏེ་རྒྱུ་མཚན་གང་གི་ཕྱིར་ཞེ་ན། སྔར་བཤད་ཟིན་པའི་བདག་གཞན་གཉིས་ཀ་ལས་
སྐྱེ་བའི་ཉེས་པ་དེ་དག་ཏུ་བཟློག་ཏུ་མེད་པར་འབབས་པ་ཡིན་པའི་ཕྱིར་རོ། །གཉིས་
121

ཟ།
མཁན་ཆེན་ངག་དབང་དཔལ་བཟང་གིས་མཛད།
པ་འདི་ནི་འཇིག་རྟེན་སོགས་ཚིག་རྐང་གཉིས་ཀྱིས་བསྟན་ཏེ། བདག་གཞན་གཉིས་
ཀ་ལས་སྐྱེས་ཞེས་པ་འདི་ནི་འཇིག་རྟེན་ཐ་སྙད་དང་འཐད་པ་མིན་ཞིང་དེ་ཁོ་ན་ཉིད་
དུ་འཐད་པ་མིན་ཏེ། རྒྱུ་མཚན་གང་ཕྱིར། བདག་གཞན་རེ་རེ་ལས་སྐྱེ་བ་གྲུབ་ན་གཉིས་
ཀ་ཚོགས་པས་བསྐྱེད་པར་འབྱུང་བ་ཞིག་ན། བདག་གཞན་རེ་བས་འབྲས་བུ་བསྐྱེད་
མི་སྲིད་པ་གོང་དུ་རིགས་པས་གྲུབ་ཟིན་ན། གཟོད་གཉིས་ཀ་ཚོགས་པས་འབྲས་བུ་
བསྐྱེད་པའི་ནུས་པ་ག་ལ་ཡོད་དེ། དཔེར་ན་བྱེ་མ་རེ་རེ་ལ་མར་འབྱིན་པའི་ནུས་པ་
མེད་ན་བྱེ་མ་བརྒྱ་ཕྲག་སོགས་འཚོགས་ཀྱང་ནུས་པ་མེད་པར་མཚུངས་པ་བཞིན་ནོ།།
བཞི་པ་རྒྱུ་མེད་པ་དགག་པ་ལ། ཕྱོགས་སྔ་བརྗོད་པ་དང༌། དེ་དགག་པ་གཉིས། དང་
པོ༑ གལ་ཏེ་རྒྱུ་མེད་སོགས་ཚིག་རྐང་གཅིག་གིས་བསྟན་ཏེ། རྒྱང་འཕེན་པ་དག་ན་
རེ༑གལ་ཏེ་རྒྱུ་བདག་གཞན་དང་གཉིས་ཀ་ལས་སྐྱེ་ན་སྐྱོན་དེར་འགྱུར་ན་ཁོ་བོ་ཅག་
གིས་རྒྱུ་མེད་པར་ངོ་བོ་ཉིད་ཁོ་ན་ལས་སྐྱེ་བར་འདོད་དེ། དངོས་པོ་ཆོས་མཐའ་དག་
སྔ་མའི་རྒྱུ་ལས་འབྱུང་བ་མིན་ལ་གཙོ་བོ་ལ་སོགས་པས་བྱེད་པ་མིན་ལ་གློ་བུར་དུ་སྣང་
ཞིང་མཐར་རྒྱུན་མེད་པར་འགྱུར་ན་བདག་གཞན་སོགས་ཐམས་ཅད་ཀྱི་སྐྱོན་མི་འཇུག་
གོ་ཕྱིའི་པདྨའི་འདབ་མ་དང་ཁ་དོག་དང་། ནང་གི་རྨ་བྱ་ལ་སོགས་པའི་ཁ་དོག་སོགས་
གཞན་གྱིས་བྱས་པར་མ་མཐོང་བའི། རྒྱུ་མེད་པ་ཁོ་ན་ལས་སྐྱེ་བར་འདོད་དོ། །
གཉིས་པ་རྒྱུ་མེད་སྤྱིར་དགག་པ་དང་། འཇིག་རྟེན་ཕ་རོལ་མེད་པ་བྱེ་བྲག་ཏུ་དགག་
པ་གཉིས།དང་པོ་ལ།འབྲས་བུ་འདི་རྣམས་ཡོད་ན་རྟག་ཏུ་ཡོད་པ་སོགས་ཀྱིས་དགག་
པ་དང་། རྒྱུ་མེད་ན་རྟག་ཏུ་མེད་པ་སོགས་ཀྱིས་དགག་པ་གཉིས།དང་པོ་ལ། རྟག་
ཏུ་ཡོད་པའམ། ཐམས་ཅད་ལས་བྱུང་བའི་སྐྱོན་གཉིས། དང་པོ། དེ་ཚེ་མཐའ་དག་
རྟག་ཏུ་ཞེས་པས་བསྟན་ཏེ། རྒྱང་འདིའི་བར་དུ་འཕེན་བསྐུང་ཡོད་པ་ཁྱོད་ཀྱི་འདོད་
122

༑ཌ དབུ་མ་འཇུག་པའི་འབྲུ་འགྲེལ། ཆ
པ་དེ་ཚེ་དངོས་པོ་མཐའ་དག་རྒྱུ་མཐའ་དག་རྒྱུ་མེད་པའི་འབྲས་བུ་འདི་དག་རྟག་ཏུ་ཡོད་
པར་ཐལ་ཏེ། རྒྱུ་ཡོད་མེད་ཀྱི་འབྲས་བུ་རྒྱུའི་འབྲས་བུ་འགྲོ་ལྡོག་བྱེད་ལ། འདི་ནི་རྒྱུ་
ལས་མ་བྱུང་བའི་འབྲས་བུ་ཡིན་པས་ཕྱིར་རྟག་ཏུ་མི་འགགས་ཞིང་ཡོད་པར་འགྱུར་
ཏེ་འདུས་མ་བྱས་བཞིན། འབྲས་བུ་རྒྱུའི་རྗེས་སུ་འགྲོ་བ་མངོན་སུམ་གྱིས་གྲུབ་པས་
དེ་མི་འགྲུབ་བོ། །གཉིས་པ། ཐམས་ཅད་ལས་ཀྱང་སྐྱེ་འགྱུར་ཞིང་ཞེས་པས་བསྟན་
ཏེ༑ རྒྱུ་ཡིན་མིན་ཐམས་ཅད་ལས་ཀྱང་འབྲས་བུ་ཡིན་མིན་ཐམས་ཅད་འབྱུང་བར་
འགྱུར་ཏེ། རྒྱུ་ལ་མ་ལྟོས་པར་རྒྱུ་མེད་ལས་སྐྱེ་བའི་ཕྱིར་རོ།། མོ་pmཌག་སྐྱེད་ཞང་
གཉིས་པ་ལ་འབྲས་བུའི་ཆེད་དུ་རྒྱུ་མི་གསོག་པར་ཐལ བས་དགག་པ་དང༌། འཇིག་
རྟེན་གྱི་དངོས་པོ་ཐམས་ཅད་ནམ་མཁའི་མེ་ཏོག་ལྟར་རྟག་ཏུ་མེད་པར་ཐལ་བས་དགག་
པ་གཉིས། དང་པོ། འབྲས་འབྱུང་སོགས་ཚིག་རྐང་གཉིས་ཀྱིས་བསྟན་ཏེ། དེ་ལྟའི་
ལུགས་ངན་དེ་རིགས་པ་དང་འགལ་བར་མ་ཟད་མཐོང་བའི་ཆོས་དང་ཡང་འགལ་ཏེ།
གལ་ཏེ་དངོས་པོ་རྣམས་རྒྱུ་མེད་ཁོ་ན་ལས་འབྱུང་བར་འགྱུར་ན། འཇིག་རྟེན་པ་དག་
ཤིང་ཏོག་ལ་སོགས་པའི་འབྲས་བུ་འབྱུང་བར་བྱ་བའི་ཆེད་དུ་དེ་དང་དེའི་ས་བོན་ལ་
སོགས་པའི་རྒྱུ་ལ་ནི། དཀའ་བ་བརྒྱ་ཕྲག་དག་གིས་སྒོ་ནས་སྡུད་ཅིང་འབད་པར་བྱེད་
པར་ཡང་མི་འགྱུར་བ་ཞིག་ན། འབད་པར་བྱེད་པ་དེའི་ཕྱིར་དངོས་པོ་རྣམས་རྒྱུ་ལས་
འབྱུང་གི་ངོ་བོ་ཉིད་ཀྱིས་བྱུང་བ་མ་ཡིན་ནོ། །གཉིས་པ། གལ་ཏེ་འགྲོ་བ་སོགས་ཚིག་
བཅད་གཅིག་གིས་བསྟན་ཏེ། གལ་ཏེ་འགྲོ་བ་འདི་རྣམས་རྒྱུ་ཡིས་སྟོང་ཞིང་ངོ་བོ་ཉིད་
ལས་བྱུང་བར་གྱུར་ན། ཇི་ལྟར་ནམ་མཁའི་ཨུཏྤལ་ལའི་དྲི་དང་མདོག་མཐོང་བའི་ལམ་
དུ་མི་འགྱུར་བ་དེ་བཞིན་རང་གི་ཡུལ་ཅན་གྱི་ཤེས་པས་གཟུང་དུ་མེད་པ་ཉིད་དུ་འགྱུར་
ན༑ ཤིན་ཏུ་ཆེས་བཀྲ་ཞིང་གསལ་བའི་འཇིག་རྟེན་འདི་དག་གི་རང་གི་ཤེས་པས་འཛིན་
123

མཁན་ཆེན་ངག་དབང་དཔལ་བཟང་གིས་མཛད།
པར་དམིགས་ཞིང་སྣང་བ་ཡིན་པ་དེའི་ཕྱིར། ཇི་ལྟར་རྒྱང་པ་རང་གི་བློ་ལ་སྔོན་པོ་ལ་
སོགས་པ་སྣང་ཞིང་འཇིག་རྟེན་པ་འདི་དག་རང་རང་གི་རྒྱུ་ལས་འབྱུང་བ་ཡིན་པར་ཤེས་
པར་གྱིས་ཤིག གཉིས་པ་འཇིག་རྟེན་ཕ་རོལ་མེད་པ་དགག་པ་ལ། རྒྱང་འཕེན་པའི་
བློ་འཇིག་རྟེན་ཕ་རོལ་རྟོགས་པ་ཚད་མ་མིན་པར་སྟོན་པ། ཕྱིན་ཅི་ལོག་གི་བློ་ཡིན་
པར་སྟོན་པ་གཉིས། དང་པོ། འབྱུང་བ་དེ་དག་སོགས་ཚིགས་བཅད་གཅིག་གིས་
བསྟན་ཏེ། འབྱུང་བ་རྒྱུར་སྨྲ་བ་དག་ཕྱི་ནང་གི་དངོས་པོ་མཐའ་དག་སྐྱེད་པའི་རྒྱུ་འབྱུང་
བ་བཞི་པོ་དེ་དག་ཡོངས་སུ་སྨིན་པའི་ཁྱད་པར་ལས་ཕྱིའི་པདྨ་དང་ཟེའུ་འབྲུ་ལ་སོགས་
པ་དག་དང་། རྨ་བྱ་ལ་སོགས་པའི་ཁ་དོག་དང་། ནང་སེམས་དང་སེམས་བྱུང་རྣམས་
དཔེར་ན་ཕབ་དང་ཆན་གྱིས་ཁྱད་པར་ལས་དེའི་ནུས་པ་འབྱུང་བ་ཁུ་ཁྲག་ཡོངས་སུ་
སྨིན་པ་ལས་སེམས་སེམས་བྱུང་འབྱུང་བས་དེ་དགེ་བའམ་མི་དགེ་བའི་རྣམ་སྨིན་ཚེ་
འདིའམ། སྐྱེ་བ་གཞན་དུ་སྨིན་པར་འགྱུར་བའི་འཇིག་རྟེན་་ཕ་རོལ་མེད་དོ་ཟེར་རོ། །
ས་ལ་སོགས་པའི་འབྱུང་བ་དེ་དག་ཕྱི་ནང་གི་དངོས་པོ་ཀུན་གྱི་རྒྱུར་གྱུར་པའི་བདག་
ཉིད་གང་ཞིག་ཏུ་རྒྱང་པ་ཁྱོད་ཀྱི་བློའི་ཡུལ་དུ་འགྱུར་བ་དེ་ལྟར་འབྱུང་བ་ས་སོགས་དེ་
ངག་དེའི་བདག་ཉིད་ཅན་དུ་ཡོད་པ་མ་ཡིན་ཏེ། དེ་ལ་འབྱུང་བ་དེ་དག་འབའ་ཞིག་
རྣམ་ཤེས་ཀྱི་རྒྱུ་ཡིན་ན། ཕྱི་རོལ་གྱི་དངོས་པོ་ས་སོགས་ལ་རྣམ་ཤེས་དང་། འགྲོ་འདུག་
ལ་སོགས་པའི་བྱ་བ་དམིགས་པར་ཐལ་ཏེ། ཁྱོད་ཀྱིས་ཁས་བླང་བའི་ཕྱིར་རོ། །འོ་
ན་ཁྱོད་ཀྱི་འཇིག་རྟེན་ཕ་རོལ་མེད་པར་མཐོང་བ་མངོན་སུམ་མམ་རྗེས་དཔག་གི་ཤེས།
དང་པོ་ལྟར་ན་འཇིག་རྟེན་ཕ་རོལ་དང་དངོས་པོ་ཡིན་ཏེ་མངོན་སུམ་གྱིས་ཤེས་པའི་
ཕྱིར། དེ་ལྟར་ན་འགལ་ཏེ་དངོས་པོ་མེད་པར་མི་འགྱུར་བས་ཟླ་མེད་པས་དངོས་པོའང་
མེད་པར་འགྱུར་ལ། དེའི་ཕྱིར་རྒྱང་པ་དེས་ན་འཇིག་རྟེན་ཕ་རོལ་མེད་དོ་ཞེས་བྱ་བ་
124

།ཌྭ དབུ་མ་འཇུག་པའི་འབྲུ་འགྲེལ། རྟག18
ཉམས་སོ། །ཅི་སྟེ་མངོན་སུམ་མ་ཡིན་ན་གང་གིས་ཀྱང་མ་བཟུང་བའི་ཕྱིར་ཏེ། རྗེས་
སུ་དཔག་པའི་ཚད་མ་ནི་རྒྱང་པ་ཁྱོད་མི་འདོད་པའི་ཕྱིར་རོ། །དེའི་ཕྱིར་རྒྱང་པ་གང་
ལ་མི་ཤེས་པའི་ཡིད་ཀྱི་མུན་པ་འཐུག་པོ་འཇིག་རྟེན་འདི་ཉིད་ཀྱི་དངོས་པོ་ལ་སོགས་
པའི་རང་བཞིན་མངོན་དུ་གྱུར་པ་དག་ལའང་མི་འཐད་པའི་སྐྱོན་ཡོད་པ་དེས་ནི་ཇི་ལྟར་
འཇིག་རྟེན་ཕ་རོལ་ཤིན་ཏུ་ཕྲ་བ་ལྷའི་མིག་གི་སྤྱོད་ཡུལ་དུ་གྱུར་པ་ཡང་དག་པར་རྟོགས་
པར་ག་ལ་འགྱུར་ཏེ་མི་སྲིད་པའི་ཕྱིར་རོ། ། ཆའ་བ་ལ།།ཅ་རེ།ང་རོ་ཟ།།།
གཉིས་པ་རྒྱང་འཕེན་པའི་བློ་དེ་འདྲ་དངོས་པོའི་གནས་ཚུལ་ལ་ཕྱིན་ཅི་ལོག་ཏུ་ཞུགས་
པའི་བློ་ཡིན་པར་བསྒྲུབ་པ་དང༌། དེའི་དཔེ་ལ་རྩོད་པ་སྤངས་བའོ། །དང་པོ་འཇིག་
རྟེན་ཕ་རོལ་ལ་སོགས་ཚིག་བཅད་གཅིག་གིས་བསྟན་ཏེ། རྒྱང་པ་ནི་དེའི་གནས་སྐབས་
ནི་གཉིས་ཏེ། འདི་ལྟར། འབྱུང་བའི་རང་བཞིན་བདེན་པར་ཁོང་དུ་ཆུད་པའི་གནས་
སྐབས་དང༌། འཇིག་རྟེན་ཕ་རོལ་ལ་སྐུར་པ་འདེབས་པའི་གནས་སྐབས་སོ། །དེ་ལ་
འཇིག་རྟེན་ཕ་རོལ་མེད་དོ་ཞེས་འགོགས་པར་བྱེད་པའི་དུས་སུ་རྒྱང་པ་བདག་ཉིད་ནི།
ཤེས་བྱའི་རང་བཞིན་ཕྱིན་ཅི་ལོག་ཏུ་ལྟ་བར་རྟོགས་པར་བྱ་སྟེ། ཕྱིན་ཅི་ལོག་དེའི་ལྟ་
བའི་རྣམ་པའི་རྟེན་དུ་མཚུངས་པའི་འབྱུང་བའི་བདག་ཉིད་ཀྱི་ལུས་དང་ལྡན་པའི་ཕྱིར།
གང་ཚེ་འབྱུང་བའི་བདག་ཉིད་བདེན་པར་ཡོད་པར་ཉིད་དུ་ཁས་ལེན་པ་དེའི་ཚེ། ཤེས་
བྱའི་རང་བཞིན་ཕྱིན་ཅི་ལོག་ཏུ་ལྟ་བ་བཞིན་ནོ། །གཉིས་པ། འབྱུང་བ་དེ་དག་ཇི་ལྟར་
ཡོད་མིན་སོགས་ཚིག་བཅད་གཅིག་གིས་བསྟན་ཏེ། རྒྱང་པ་དག་ན་རེ་འབྱུང་བའི་
བདག་ཉིད་ཡོད་པར་རྟོགས་པ་དེ་ཤེས་བྱའི་གནས་ལུགས་ཡིན་པའི་ཕྱིར་ཕྱིན་ཅི་ལོག་
མ་ཡིན་པས་དཔེ་མ་གྲུབ་པོ་ཞེ་ན། འབྱུང་བ་བདེན་པར་ཡོད་པ་མ་ཡིན་ཏེ། འབྱུང་
བ་དེ་དག་ཇི་ལྟར་བདེན་པའི་རང་བཞིན་མེད་པ་ཡིན་པ་དེ་ཁོ་བོ་ཅག་གིས་བཤད་ཟིན་
125

མཁན་ཆེན་ངག་དབང་དཔལ་བཟང་གིས་མཛད།
ཏེ༑ གང་གི་ཕྱིར་དུ་དངོས་པོ་ཐམས་ཅད་ཐུན་མོང་དུ་རང་དང་གཞན་དང་གཉིས་ཀ་
ལས་སྐྱེ་བ་དང་རྒྱུ་མེད་ལས་བྱུང་བ་ཐུན་མོང་དུ་ནི་བཀག་ཟིན་ལ་དེའི་ཕྱིར་རང་བཞིན་
མེད་པར་མ་བཤད་པའི་འབྱུང་བ་བདེན་པ་ལྟར་ཅུང་ཞིག་ཡོད་པ་མ་ཡིན་ནོ། །དེའི་
ཕྱིར་འབྱུང་བ་འདི་དག་ལ་རང་བཞིན་བདེན་པ་ཡོད་པ་མ་ཡིན་པས་དཔེ་གྲུབ་པ་
ཉིད་དོ། ། རྟ་ཌ་1E ཌ།བློ་རི་ཡཱན་གྱི་ཆ་ལྔ་ཏུ་མཥཾ་E རྡོ་ཨ་ཌརྟ་ཨ་
གསུམ་པ་དེ་ལྟར་གྲུབ་པའི་དོན་གྱིས་མཇུག་བསྡུ་བ་ནི། གང་གི་ཕྱིར་སོགས་ཚིག་རྐང་
གཉིས་ཀྱིས་བསྟན་ཏེ། དངོས་པོ་རྣམས་མུ་བཞི་ལས་མི་སྐྱེ་ན་ཇི་ལྟར་སྐྱེ་ཞེ་ན། :གལ་
ཏེ་དངོས་པོ་རྣམས་ལ་རང་བཞིན་འགའ་ཞིག་ཡོད་ན་སྐྱེ་བའི་རྣམ་པར་རྟོག་པ་གཞན་མི་
སྲིད་པའི་ཕྱིར་མུ་བཞི་གང་རུང་ལས་སྐྱེས་དགོས་ན། གོང་དུ་ཇི་སྐད་བཤད་པའི་ཚུལ་
གྱིས་བདག་དང་གཞན་དང་གཉིས་ཀ་ལས་སྐྱེ་བ་དང་། རྒྱུ་ལ་མ་ལྟོས་པར་སྐྱེ་བ་མེད་
པར་སྐྱེ་བ་མེད་པ་དེའི་ཕྱིར་དངོས་པོ་རྣམས་རང་བཞིན་དང་བྲལ་བ་ཡིན་ནོ། །ཐ་སྙད་
དུ་མུ་བཞིའི་དཔྱད་པས་མེད་པར་ས་བོན་ལས་མྱུ་གུ་རྟེན་ཅིང་འབྲེལ་བར་འབྱུང་བ་
རྐྱེན་འདི་པ་ཙམ་ནི་དགག་པར་བྱ་བ་མ་ཡིན་ནོ། །གལ་ཏེ་ས་མྱུག་གཉིས་གཅིག་ཐ་
དད་སོགས་མུ་བཞིའི་སྐྱེ་བ་ལས་མི་འདའ་འོ་ཞེ་ན་ས་མྱུག་དག་རང་བཞིན་ཅུང་ཟད་
ཡོད་ན་དེ་ལས་མི་འདའ་ན་འདི་དག་རྨི་ལམ་བཞིན་རང་བཞིན་ཅུང་ཟད་ཙམ་ཡོད་པ་
མ་ཡིན་ནོ། །གཅིག་ཐ་དད་སོགས་ནི་དངོས་པོའི་ཆོས་ཡིན་པའི་ཕྱིར་རོ། །གཉིས་པ་
དེ་ལྟར་བཀག་པ་ལ་རྩོད་པ་སྤང་བ་ལ། རང་བཞིན་དེ་ལྟར་ཡིན་ན་ཐམས་ཅད་ཀྱིས་
མཐོང་བར་ཐལ་བའི་རྩོད་སྤང་དང༌། སྣང་གཞི་མེད་ན་ཐ་སྙད་དུ་ཡང་མི་སྣང་བར་
ཐལ་བའི་རྩོད་སྤང་གཉིས། དང་པོ་ལ། རང་བཞིན་མི་སྣང་བའི་རྒྱུ་བསྟན་པ་དང༌།
རྒྱུ་ཡང་རང་བཞིན་མེད་པར་བསྟན་པ་གཉིས། དང་པོ་རྒྱུ་གང་གིས་རང་བཞིན་མི་
126

ཌ དབུ་མ་འཇུག་པའི་འབྲུ་འགྲེལ། s
མཐོང་ཚུལ་དང་། དེ་དཔེས་བསྒྲུབ་པ་གཉིས། དང་པོ། གང་གི་སྤྲིན་སོགས་ཚིག་རྐང་
གཉིས་ཀྱིས་བསྟན་ཏེ། ནམ་མཁའི་རང་བཞིན་སྒྲིབ་པར་བྱེད་པའི་ཆར་སྤྲིན་གྱིས་
ཚོགས་དང་མཚུངས་པའི་གཏི་མུག་གི་མུན་པ་སྟུག་པོ་ཡོད་པ་དེའི་འཇིག་རྟེན་པ་དག་
གིས་སྔོན་པོ་ལ་སོགས་པའི་རང་བཞིན་སྟོང་པ་ཉིད་མཐོང་བ་ལ་བསྒྲིབ་པའི་ཕྱིར་བྱིས་
པ་རྣམས་ཀྱི་ཡུལ་རྣམས་ལོག་པར་སྣང་ཞིང་དམིགས་པར་འགྱུར་རོ། །
གཉིས་པ་ཇི་ལྟར་རབ་རིབ་སོགས་ཚིག་བཅད་གཅིག་གིས་བསྟན་ཏེ། ཇི་ལྟར་རབ་
རིབ་ཀྱིས་མཐུས་འགའ་ཞིག་ལ་ཡོད་པ་མ་ཡིན་པ་སྐྲ་ཤད་དང་ཟླ་གཉིས་དང་། ནམ་
མཁའ་དང་རྨ་བྱའི་མདོངས་དང༌། གསེར་གྱི་སྦྲང་མ་དང༌། བསེ་ཕུབ་ལ་སོགས་པ་
སྣང་ཞིང་མེད་པ་ལ་ཡོད་པར་སྒྲོ་བཏགས་ནས་ལོག་པར་འཛིན་པ་དེ་བཞིན་དུ། གཏི་
མུག་མི་ཤེས་པའི་དབང་དུ་གྱུར་པའི་ཆེན་པོ་དག་གིས་སྐྱོན་གྱིས་བསླད་པའི་སྐྱེ་བོ་མི་
མཁས་པ་འགའ་ཞིག་གིས། འདུས་བྱས་བདེན་པར་ཡོད་པ་ལྟ་ཞིག་ལ་སྒྲོ་བཏགས་
ནས་ཡོད་པར་སྣ་ཚོགས་སུ་མི་ཤེས་པའི་བློ་གྲོས་ཀྱིས་ཡོངས་སུ་རྟོག་པར་འགྱུར་རོ། །
གཉིས་པ་རྒྱུ་དེ་ཡང་རང་བཞིན་མེད་པར་བསྟན་པ་ནི། གལ་ཏེ་གཏི་མུག་སོགས་་ཚིག
བཅད་གཅིག་གིས་བསྟན་ཏེ། མེད་བཞིན་དུ་སྣང་བའི་འཁྲུལ་པ་ཇི་ལྟར་ལྡོག་ཞེ་ན།
གལ་ཏེ་མ་རིག་པ་དང་རྗེས་སུ་འབྲེལ་བའི་ལས་བསོད་ནམས་དང༌། བསོད་ནམས་
མ་ཡིན་པ་དང་བར་མ་རྣམས་འབྱུང་ཞིང་སྐྱེ་བ་མངོན་པར་འདུ་བྱེད་ན། མ་རིག་པ་
འགག་ཞིང་མེད་པར་འདུ་བྱེད་ལས་རྣམས་མི་འབྱུང་ལ། མི་མཁས་བྱིས་པ་དག་གི་
མ་རིག་པ་ལས་འདུ་བྱེད་སོགས་ཡང་དག་པར་འབྱུང་བར་རྟོགས་ཤིང་མངོན་པར་ཞེན་
པ་འགྱུར་བ་གཞན་ལ་རག་མ་ལས་པས་གོར་མ་ཆག་གོ །བདེན་པའི་དེ་ཁོ་ན་ཉིད་
མཐོང་བའི་བློ་བཟང་ཡེ་ཤེས་ཀྱི་ཉི་མས་མི་ཤེས་པའི་མུན་པ་སྟུག་པོ་རྣམ་པར་བསལ་
127

མཁན་ཆེན་ངག་དབང་དཔལ་བཟང་གིས་མཛད།
ནས་མཁས་པ་དག་གིས་མ་རིག་པ་དང་འདུ་བྱེད་ལ་སོགས་པ་སྟོང་པ་ཉིད་དུ་རྟོགས་
ཞིང་ཁོང་དུ་ཆུད་པས་རྣམ་པར་གྲོལ་བར་འགྱུར་རོ། །གཉིས་པ་ལ། དེ་ལྟར་གཞི་ཅུང་
ཟད་ཀྱང་མེད་ན་ཐ་སྙད་དུ་ཡང་མི་སྣང་བར་ཐལ་བའི་རྩོད་སྤང་ལ། རྩོད་པ་དང༌།
དེའི་ལན་གཉིས་དང་པོ་གལ་ཏེ་དངོས་རྣམས་སོགས་ཚིག་བཅད་གཅིག་གིས་བསྟན་
ཏེ༑ གལ་ཏེ་གཟུགས་ལ་སོགས་པའི་དངོས་པོ་འདི་དག་དེ་ཁོ་ན་ཉིད་རང་བཞིན་མེད་
ན། ཐ་སྙད་དུ་མོ་གཤམ་གྱི་བུ་ཇི་ལྟ་བ་བཞིན་དུ་ཀུན་རྫོབ་ཏུ་དེ་ལ་མེད་པར་འགྱུར་
ལ༑ ཀུན་རྫོབ་ཏུ་ཡོད་པ་དེའི་ཕྱིར་འདི་དག་རང་བཞིན་ཐ་སྙད་ཀྱིས་ཡོད་པ་ཉིད་ཡིན་
ཞེས་པའོ། ། ”
གཉིས་པ་དཔེའི་སྒོ་ནས་རྩོད་པ་དེ་མ་ངེས་པར་སྟོན་པ་དང་། དོན་དུ་རང་བཞིན་གྱིས་
མ་སྐྱེས་པ་དང་ཐ་སྙད་དུ་སྣང་བ་མི་འགལ་བ་སྟོན་པ་གཉིས། དང་པོ་ལའང་བསྟན་
བཤད་གཉིས། དང་པོ། གང་དག་སོགས་ཚིགས་བཅད་གཅིག་གིས་བསྟན་ཏེ། གང་
དག་རབ་རིབ་ལ་སོགས་པས་མིག་ཉམས་པར་བྱས་པའི་བློའི་ཡུལ་དུ་འགྱུར་བའི་སྐྲ་
ཤད་ལ་སོགས་པ་དང་མོ་གཤམས་ཀྱི་བུ་ལ་སོགས་པ་དེ་དག་མ་སྐྱེས་པར་མཚུངས་
པས་ཅིའི་ཕྱིར་ཁྱེད་ཅག་གི་ཡོད་པ་མ་ཡིན་པའི་སྐྲ་ཤད་མཐོང་གི མོ་གཤམས་ཀྱི་བུ་
ལ་མ་ཡིན་ཞེས་རེ་ཞིག་རབ་རིབ་ཅན་དེ་དག་ཉིད་ལ་བརྩད་པར་བྱ་སྟེ་ཕྱི་ནས་མ་སྐྱེས་
པའི་རང་བཞིན་གྱི་གཟུགས་སོགས་མཐོང་ལ་མོ་གཤམས་བུ་ལ་མ་ཡིན་ཞེས། མ་
རིག་པའི་རབ་རིབ་དང་རྗེས་སུ་འབྲེལ་བའི་འཇིག་རྟེན་ཐ་སྙད་ཀྱི་སྣང་བ་ལ་བསྒལ་
ཞིང་བཏགས་པར་བྱ་དགོས་སོ། །ཁོ་བོ་ཅག་ལ་མ་ཡིན་ཏེ་རྣལ་འབྱོར་པ་རྣམས་ལ་
འདིར་གཟིགས་ཞེས་སྟོན་གྱི། རང་བཞིན་གྱི་སོ་སྐྱེས་ལ་ལྟོས་ནས་མ་ཡིན་ནོ། །གཉིས་
པ་གཟུགས་བརྙན་སོགས་མི་སྣང་བར་ཐལ་བ་འཕེན་པ་དང༌། དེ་ཡི་ཕྱིར་ན་གཏན་
128

། དབུ་མ་འཇུག་པའི་འབྲུ་འགྲེལ།
ཚིག་དེ་མ་ངེས་པར་སྟོན་པ་གཉིས། དང་པོ། གལ་ཏེ་རྨི་ལམ་སོགས་ཚིག་བཅད་གཅིག་
གིས་བསྟན་ཏེ། གལ་ཏེ། ཁྱོད་ལ་རྨི་ལམ་དང༌། དྲི་ཟའི་གྲོང་ཁྱེར་དང༌། སྨྲིག་རྒྱུའི་
ཆུ་དང་མིག་འཕྲུལ་སྒྱུ་མ་དང་གཟུགས་བརྙན་སོགས་དང་མོ་གཤམས་ཀྱི་བུ་སྐྱེ་བ་མེད་
པར་མཚུངས་པར་མཐོང་ཞིང་ཡོད་པ་མིན་པ་ཉིད་དུ་མཚུངས་ཀྱང་། ཁྱོད་ལ་ཇི་ལྟར་
རྨི་ལམ་ལ་སོགས་པ་མཐོང་གི་མོ་གཤམས་ཀྱི་བུ་ལ་སོགས་པ་མཐོང་མ་ཡིན་པ་དེ་
འགྱུར་ཞེས་བརྒལ་བ་དེ་ནི་མི་རིགས་ཏེ། དང་པོ་རང་ལ་རྨི་ལམ་སོགས་མཐོང་བ་
བརྒལ་བ་གྱིས་ལ་དེ་འགོག་ནུས་ན་ཕྱིས་ནས་རེད་ལ་བརྒལ་ཞིང་དེ་འགོག་ནུས་ན།
དེ་མི་རིགས་པས་ཁྱོད་ཀྱི་རྩོད་པ་མ་ངེས་པ་ཁོ་ནའོ། །
གཉིས་པ་དེ་ཉིད་དུ་འདི་སོགས་ཚིག་བཅད་གཅིག་གིས་བསྟན་ཏེ། གཟུགས་ལ་སོགས་
པ་རྣམས་དེ་ཁོ་ན་ཉིད་དུ་ཀུན་རྫོབ་འདི་དག་ཇི་ལྟར་སྐྱེ་བ་མེད་ཀྱང་། མོ་གཤམས་
ཀྱི་བུ་ལྟར་ཐ་སྙད་དུ་འཇིག་རྟེན་མཐོང་བའི་ཡུལ་དུ་མི་འགྱུར་བ་མ་ཡིན་པ་དེའི་ཕྱིར་
སྨྲ་བ་འདི་མ་ངེས་པ་ཁོ་ནའོ། །གཉིས་པ་ལ། རང་བཞིན་གྱིས་སྐྱེ་བ་བདེན་པ་གཉིས་
ཆར་མེད་པར་སྟོན་པ། སྐྱེ་བ་མེད་ཀྱང་སྣང་བར་མི་འགལ་བ་བསྒྲུབ་པ་གཉིས། དང་
པོ་ལ་རང་བཞིན་གྱིས་སྐྱེ་བ་མེད་པར་བསྟན་པ་དངོས་དང་། ལུང་གིས་ཀྱང་དེ་ལྟར་
བསྟན་ཚུལ་གཉིས། དང་པོ། མོ་གཤམས་ཀྱི་བུ་ལ་སོགས་ཚིགས་བཅད་གཅིག་གིས་
བསྟན་ཏེ། མོ་གཤམས་བུ་ལ་རང་གི་བདག་ཉིད་ཀྱི་སྐྱེ་བ་དེ་ཁོ་ན་ཉིད། འཇིག་རྟེན་
ཐ་སྙད་གཉིས་ཀར་དུའང་ཡོད་པ་མ་ཡིན་པ་དེ་བཞིན་དུ་གཟུགས་སོགས་དངོས་པོ་
འདི་དག་ཀུན་ཀྱང་རང་གི་ངོ་བོ་ཉིད་ཀྱིས་འཇིག་རྟེན་ཐ་སྙད་དང་དེ་ཁོ་ན་ཉིད་དུ། མ་
སྐྱེས་པ་ཁོ་ན་ཡིན་ནོ། །གཉིས་པ། དེ་ཕྱིར་སོགས་ཚིག་བཅད་གཅིག་གིས་བསྟན་ཏེ།
དེ་ཕྱིར་འདི་ལྟར་སྟོན་པས་ཆོས་ཀྱི་འཁོར་ལོ་བསྐོར་བ་ན། ཇི་སྐད་དུ། གདོད་ནས་
129

མཁན་ཆེན་ངག་དབང་དཔལ་བཟང་གིས་མཛད།
ཞི་ཞིང་མ་སྐྱེས་པ། །རང་བཞིན་མྱ་ངན་འདས་པ་ཡི། །ཆོས་རྣམས་མགོན་པོ་ཁྱེད་ཀྱིས་
བསྟན། །ཞེས་པས། དངོས་པོའི་ཆོས་རྣམས་ཀུན་ཀྱང་རང་གི་ངོ་བོ་གདོད་མ་ནས་
སྤྲོས་པ་ཉེ་བར་ཞི་བ་སོ་སོ་རང་རིག་པའི་ཡེ་ཤེས་ཀྱི་ཡུལ་ཡིན་པ་རྟོག་གེ་ལ་སོགས་
པའི་ཡུལ་དུ་གཞལ་དུ་མེད་པ་ཡིན་ལ་དེའི་རྒྱུ་མཚན་རང་གི་རང་བཞིན་གྱི་ཡོངས་སུ་
མྱ་ངན་ལས་འདས་པར་གསུངས་པའོ་ཞེས་བཅོམ་ལྡན་འདས་ལ་སྒྲིབ་པ་རྣམ་སེལ་
གྱིས་བསྟོད་དོ། །དེའི་ཕྱིར་ཆོས་ཐམས་ཅད་དུས་རྟག་ཏུ་རང་བཞིན་གྱི་སྐྱེ་བ་ཡོད་པ་
མ་ཡིན་ནོ། །
གཉིས་པ་རང་བཞིན་གྱིས་མ་སྐྱེས་ཀྱང་སྣང་བར་མི་འགལ་བ་ནི། བུམ་སོགས་འདི་
སོགས་ཚིག་བཅད་གཉིས་ཀྱིས་བསྟན་ཏེ། གལ་ཏེ་བུམ་པ་དགག་པའི་ས་ཆུ་སོགས་
རྫས་སུ་ཡོད་པའི་ཕྱིར་བུམ་པ་བཏགས་པར་རིག་ན། གོང་གི་ལྟ་བ་ཆོས་ཐམས་ཅད་
བཏགས་པ་ཙམ་ཁོ་ན་ཡིན་པ་དེའི་ཕྱིར་ན་བཏགས་པའི་རྟེན་མེད་པའི་ཕྱིར་མོ་གཤམས་
བུ་ལྟར་ཐལ་བ་ཇི་ལྟར་མི་འགྱུར་ཞེ་ན། མི་འགྱུར་ཏེ། བུམ་སོགས་འདི་དག་བཏགས་
པའི་རྟེན་ས་ལ་སོགས་པ་དེ་ཁོ་ན་ཉིད་དུ་བདེན་པར་གྲུབ་པ་སྤུ་ཙམ་མེད་ན་ཡང༌།
འཇིག་རྟེན་ཐ་སྙད་བུམ་པ་སོགས་རབ་ཏུ་གྲགས་པ་ཡོད་པ་ཇི་བཞིན་དུ་དངོས་པོ་ཆོས་
གཟུགས་ལ་སོགས་པ་འདི་དག་ཐམས་ཅད་དོན་དམ་པར་མ་སྐྱེས་ཀྱང་ཐ་སྙད་དུ་རྟེན་
འབྱུང་དུ་སྣང་བར་འགྱུར་བས་མོ་གཤམས་ཀྱི་བུ་ལྟར་དོན་དམ་པར་མ་སྐྱེས་པ་མཉམ་
ཀྱང་ཐ་སྙད་དུ་མི་སྣང་བ་མཚུངས་པར་ཐལ་བ་མི་འགྱུར་ཏེ། སྤྲུལ་པ་དང་དྲི་ཟའི་གྲོང་
ཁྱེར་བཞིན་ནོ། །གཉིས་པ་སྐྱེ་བ་བརྟེན་ནས་འབྱུང་བ་ཙམ་དུ་སྟོན་པ་ལ། མཐར་
བཞིར་མ་སྐྱེས་པའི་གནད་ཀྱིས་ཆོས་རྣམས་རྟེན་འབྱུང་ཙམ་དུ་བསྟན་པ་དང་། རྟེན་
འབྱུང་གི་རིག་པ་དེས་ལྟ་ངན་མ་ལུས་པ་གཅོད་པར་བསྔགས་པ་གཉིས། དང་པོ་གང་
130

།ཌ3 དབུ་མ་འཇུག་པའི་འབྲུ་འགྲེལ།
ཕྱིར་རྒྱུ་མེད་སོགས་ཚིག་བཅད་གཅིག་གིས་བསྟན་ཏེ། གང་ཕྱིར་རྒྱུ་མེད་པ་དང༌།
དབང་ཕྱུག་དང་རྡུལ་དང་སྐྱེས་བུ་ལ་སོགས་པ་དང༌། བདག་དང་གཞན་དང་གཉིས་
ཀ་ལས་ཕྱི་ནང་གི་དངོས་པོ་རྣམས་བདེན་པ་གཉིས་ཀར་སྐྱེ་བར་འགྱུར་བ་མ་ཡིན་པ་
དེའི་ཕྱིར།འཇིག་རྟེན་གྱི་ཐ་སྙད་དུ་རྒྱུ་ས་བོན་ལ་བརྟེན་ནས་འབྲས་བུ་མྱུ་གུ་ལ་སོགས་
པ་རབ་ཏུ་སྐྱེ་བ་རྐྱེན་འདི་པ་ཙམ་ཞིག་ལ་བརྟེན་ནས་སྐྱེ་བ་འགྱུར་རོ། །དེའི་ཕྱིར་རྟེན་
འབྱུང་སྨྲ་བ་ལ་མི་འཐད་པ་གང་ཡང་མེད་དོ།
གཉིས་པ། གང་ཕྱིར་དངོས་པོ་སོགས་ཚིག་བཅད་གཅིག་གིས་བསྟན་ཏེ། གང་གི་
ཕྱིར་དངོས་པོ་རྣམས་འདི་ལ་བརྟེན་ནས་འདི་རབ་ཏུ་འབྱུང་ངོ་ཞེས་བྱ་བས་རྟག་པ་དང་
ཆད་པ་དང་དངོས་པོ་དང་དངོས་མེད་ལ་སོགས་པའི་རྟོག་པ་འདི་དག་བརྟགས་པར་
མི་ནུས་པ་དེའི་ཕྱིར་རྟེན་ཅིང་འབྲེལ་བར་འབྱུང་བའི་རྐྱེན་འདི་པ་ཙམ་གྱི་རིགས་པ་འདི་
ཡིས་ནི། མཐར་འཛིན་པའི་ལྟ་བ་ངན་པའི་དྲང་བ་མཐའ་དག་ཡོངས་སུ་གཅོད་པར་
བྱེད་ཅིང་མཐར་འབྱིན་པར་བྱེད་དོ
གསུམ་པ་རིགས་པས་དཔྱད་པ་བྱས་པའི་འབྲས་བུ་ངོས་བཟུང་བ་ལ། དཔྱད་པའི་
འབྲས་བུ་བསྟན་པ་དང༌། འབྲས་བུ་དེའི་རྒྱུ་དཔྱད་པ་དགོས་ཚུལ་བཤད་པ་གཉིས།
དང་པོ་ལ་རྟོག་རྣམས་ལོག་པའི་རྒྱུ་མཚན་དང་། རྒྱུ་མཚན་དེ་ལྡན་གྱི་རྟོག་པ་ལོག་པ་
དེ་དཔྱོད་པའི་འབྲས་བུར་བསྟན་པ་གཉིས། དང་པོ་རྟོག་རྣམས་སོགས་ཚིག་བཅད་
གཅིག་གིས་བསྟན་ཏེ། གལ་ཏེ་དངོས་པོ་རྣམས་རང་བཞིན་གྱིས་ཡོད་ན་རྟག་ཆད་
ལ་སོགས་པར་རྟོག་པར་འགྱུར་བ་ཞིག་ན། དངོས་པོ་རྣམས་ལ་ཇི་ལྟར་རང་བཞིན་
མེད་པ་དེ་ནི་སྔར་རིག་པས་ཡོངས་སུ་དཔྱད་ཟིན་ནས་དེའི་ཕྱིར་དངོས་པོ་མེད་པར་
མཐར་འཛིན་པའི་རྣམ་པར་རྟོག་པ་འདི་རྣམས་མི་འབྱུང་སྟེ། དཔེར་ན་བུད་ཤིང་མེད་
131

མཁན་ཆེན་ངག་དབང་དཔལ་བཟང་གིས་མཛད།
པར་མེ་ཡོད་པ་མིན་པ་དེ་བཞིན་ནོ། །གཉིས་པ་སོ་སོའི་སྐྱེ་བོ་སོགས་ཚིག་བཅད་གཅིག་
གིས་བསྟན་ཏེ། དེ་ཁོ་ན་མི་ཤེས་པའི་སོ་སོའི་སྐྱེ་བོ་རྣམས་ནི་སྲིན་བུའི་ཁ་ཆུ་ལྟར་དངོས་
པོ་བདེན་པར་ཞེན་པའི་རྟོག་པས་བཅིངས། ཆོས་ཉིད་བསམ་གྱིས་མི་ཁྱབ་པ་དེ་ལྟ་
བུ་ཐུགས་སུ་ཆུད་པའི་མཐའ་གང་དུ་རྣམ་པར་མི་རྟོག་པའི་རྣལ་འབྱོར་པ་རྣམས་གྲོལ་
བར་འགྱུར་ཏེ་མཐར་འཛིན་གྱི་རྣམ་པར་རྟོག་པ་མ་ལུས་པ་ལོག་པའམ་ལྡོག་པར་གྱུར་
པ་གང་ཡིན་པ་དེ་དབུ་མའི་བསྟན་བཅོས་སུ་བཤད་པའི་རྣམ་པར་དཔྱོད་པའི་འབྲས་
བུར་ཚད་མར་གྱུར་པའི་མཁས་པ་ཀླུ་སྒྲུབ་ལ་སོགས་པ་རྣམས་ཀྱིས་གསུངས་སོ། །
གཉིས་པ་ལ། དེ་ཁོ་ན་ཉིད་དཔྱོད་པ་ལ་སྐྱོན་མེད་པས་ན་དཔྱད་དགོས་ཚུལ་དང༌།
ཡོན་ཏན་ཡོད་པས་དཔྱད་དགོས་ཚུལ་གཉིས། དང་པོ་བསྟན་བཅོས་ལས་སོགས་ཚིག་
བཅད་གཅིག་གིས་བསྟན་ཏེ། སློབ་དཔོན་གྱིས་དབུ་མའི་བསྟན་བཅོས་ལས་རིགས་
པའི་ཚོགས་དུ་མས་སྒོ་ནས་དཔྱད་པའི་རྣམ་གྲངས་རྒྱ་ཆེར་མཛད་པ་དེ་དག་རྩོད་པ་ལ་
ཆགས་ནས་གཞན་ཟིལ་གྱིས་གནོན་པའི་ཕྱིར་མ་མཛད་དེ། རིག་པའི་སྒོ་དུ་མ་ནས་
དེ་ཁོ་ན་ཉིད་གཏན་ལ་ཕབ་པས་ལོག་པའི་རྟོག་པ་ཐམས་ཅད་ལྡོག་ནས་སྐྱེ་བོ་རྣམ་
པར་གྲོལ་བར་བྱ་བའི་ཕྱིར་ན་དེ་ཉིད་རྒྱས་པར་བསྟན་ཏོ། །གལ་ཏེ་རྣམ་པར་དཔྱད་
པའི་སྒོ་ནས་དེ་ཁོ་ན་ཉིད་རྣམ་པར་བཤད་པ་ན་གཞན་གྱི་སྒྲོ་བཏགས་པའི་རྟོག་པས་
བཞག་པའི་གཞུང་རྣམས་ཀྱི་གྲུབ་མཐའ་སོ་མ་གྲུབ་ནས་འཇིག་པར་འགྱུར་ན་ཉེས་
པའི་སྐྱོན་ཅུང་ཟད་ཙམ་ཡང་མེད་དེ་ཕྱིན་ཅི་ལོག་གི་རྟོག་པ་ལྡོག་པར་འགྱུར་བའི་
ཕྱིར་རོ། །
གཉིས་པ། རང་གི་ལྟ་ལ་སོགས་ཚིག་བཅད་གཅིག་གིས་བསྟན་ཏེ། རྩོད་པའི་ཕྱིར་
ཆོས་འདི་ཉེ་བར་བསྟན་ན། རང་གི་ལྟ་བ་ལ་ཆགས་ཞིང་འཛིན་ལ། དེ་བཞིན་དུ་གཞན་
132

དབུ་མ་འཇུག་པའི་འབྲུ་འགྲེལ། ༠༩
གྱི་ལྟ་བ་ལ་ཁོང་འཁྲུགས་ཤིང་ཞེ་སྡང་བར་འགྱུར་བ་ཡིན་པ་གང་གི་རྟོག་པ་ལོག་པས་
བཅིངས་པ་ཉིད་དུ་འགྱུར་གྱི་ཐར་བ་ནི་མ་ཡིན་ལ། དེའི་ཕྱིར་རང་རང་གི་ཕྱོགས་ལ་
འདོད་ཆགས་དང་གཞན་ཕྱོགས་ལ་ཁོང་ཁྲོ་བ་རྣམ་པར་བསལ་ཏེ། དེ་ཁོ་ན་ཉིད་རྟོག་
པར་འདོད་ནས་རྣམ་པར་དཔྱོད་ན་ཉེས་པ་མེད་པར་མ་ཟད་དང་པོ་ཆོས་ཉིད་དོན་སྤྱིའི་
ཚུལ་དུ་བློ་ཡུལ་དུ་འགྱུར་ཞིང་དེ་ནས་སོ་སོ་རང་རིག་པས་མངོན་སུམ་དུ་རྟོགས་ནས་
གོམས་པ་མཐར་ཕྱིན་ནས་གྲོལ་བར་འགྱུར་བས་ཡོན་ཏན་འབའ་ཞིག་འབྱུང་བར་
རིག་པར་བྱའོ། །
གཉིས་པ་གང་ཟག་གི་བདག་མེད་རིག་པས་གཏན་ལ་ཕབ་པ་ལ། ཐར་འདོད་རྣམས་
ཀྱིས་ཐོག་མར་བདག་དགག་དགོས་པའི་ཚུལ། དེ་འགོག་བྱེད་ཀྱི་རིག་པ་བསྟན་པ་
གཉིས། དང་པོ་ཉོན་མོངས་སྐྱོན་རྣམས་སོགས་ཚིག་བཅད་གཅིག་གིས་བསྟན་ཏེ།
ཉོན་མོངས་པ་འདོད་ཆགས་དང་། སྐྱེ་བ་དང་རྒ་བ་ལ་སོགས་པའི་སྐྱོན་རྣམས་མ་ལུས་
པ་ང་དང་ང་ཡིར་འཛིན་པའི་མཚན་ཉིད་ཅན་གྱི་འཇིག་ཚོགས་ལ་ལྟ་བ་ལས་བྱུང་བ་
ཡིན་ཏེ་འཇིག་ཚོགས་ལ་ལྟ་བ་མ་སྤང་བ་རྣམས་ལ་འདུ་བྱེད་མངོན་པར་འགྲུབ་པའི་
ཕྱིར་དང༌། སྐྱེ་བ་ལ་སོགས་པའི་སྡུག་བསྔལ་འབྱུང་བའི་ཕྱིར་རོ། །དེས་ན་ཉོན་མོངས་
དང་སྐྱེ་བ་ལ་སོགས་པའི་སྐྱོན་རྣམས་བདག་ཏུ་ལྟ་བ་ལས་བྱུང་བར་དང་པོ་བློ་གྲོས་ཀྱི་
སྟོབས་ཀྱིས་མཐོང་ཞིང་ཤེས་ནས། བདག་ནི་འཇིག་ལྟ་འདིའི་ཡུལ་ཡིན་ཏེ། ངར་
འཛིན་པ་ནི་བདག་གི་ཡུལ་ཅན་ཡིན་པའི་ཕྱིར། སྐྱོན་དེ་དག་གི་རྩ་བ་འཇིག་ཚོགས་
ལ་ལྟ་བ་ཡིན་པར་རྟོགས་ནས། ཐར་པར་འདོད་པའི་རྣལ་འབྱོར་པས་བདག་ཏུ་ལྟ་
བ་རིགས་པས་འགོགས་པར་བྱེད་དགོས་སོ། །གཉིས་པ་བདག་རྫས་ཡོད་དུ་འདོད་
པའི་ལུགས་དགག་པ་དང་། བདག་བརྟེན་ནས་བཏགས་པ་ཙམ་དུ་བསྟན་པ་གཉིས།
133

མཁན་ཆེན་ངག་དབང་དཔལ་བཟང་གིས་མཛད།
དང་པོ་ལ་བདག་ཕུང་ཐ་དད་དུ་འདོད་པ་དགག་པ། བདག་ཕུང་གཅིག་ཏུ་འདོད་པ་
དགག་པ། བདག་ཕུང་གཅིག་ཐ་དད་གང་དུའང་བརྗོད་དུ་མེད་པར་འདོད་པ་དགག་
པ་གསུམ། དང་པོ་ལ་ཕྱོགས་སྔ་མའི་ལུགས་བརྗོད་པ་དང་། དེ་དགག་པ་གཉིས།
དང་པོ། ཟ་བོ་རྟག་དངོས་སོགས་ཚིག་བཅད་གཅིག་གིས་བསྟན་ཏེ། གྲངས་ཅན་པ་
དག་ན་རེ། དེ་ཙམ་ཉེར་ལྔ་ཞེས་རང་གི་གྲུབ་མཐའ་ལ་གྲགས་པའི་རང་བཞིན་དང་
རྣམ་འགྱུར་གྱི་མུ་ཡིན་མིན་ཡོད་ལ། དེ་ཡང་སྐྱེས་བུ་ནི་རང་བཞིན་དང་རྣམ་འགྱུར་
གཉིས་ཀ་མིན་ལ་ཡུལ་ལ་ལོངས་སྤྱོད་པའི་ཟབ་མོ་ཡིན་ལ། བདག་གི་རང་བཞིན་
རྟག་པ་ཡིན་ལ། དངོས་པོའང་ཡིན་ལ། བདེ་སྡུག་གི་བྱེད་པ་པོ་མིན་པའི་བདག་རྡུལ་
མིན་སྙིང་སྟོབས་གསུམ་གྱི་རང་བཞིན་མེད་པའི་ཕྱིར་ཡོན་ཏན་མེད་པ་ཡིན་ནོ། །ཁྱབ་
པའི་ཕྱིར་འགྲོ་འོང་གི་བྱ་བ་མེད་པའང་ཡིན་ཞེས་དེ་ཙམ་ལས་སྐྱེས་བུའི་ཁྱད་པར་ཡིན་
ནོ༑ ༑ཞེས་མུ་སྟེགས་གྲངས་ཅན་པ་རྣམས་ཀྱིས་བརྟགས་པའོ། །རྟག་དངོས་ཀྱི་བདག་
དེ་ལ་དབྱེ་བ་ཅུང་ཟད་རེ་ལ་བརྟེན་ནས་དབྱེ་བས་མུ་སྟེགས་པ་རྣམས་ཀྱི་ལུགས་ཐ་དད་
དུ་གྱུར་ཏོ། ། ཌོ16.jp@་PRJY??ནཀྵ་ཇ་ན་སྐུ?ལྟ་བྷ6e?།
གཉིས་པ་རྟག་དངོས་ཀྱི་བདག་དེ་འདྲ་བ་མི་སྲིད་པས་དགག་པ་དང་། ཕུང་པོ་ལས་
ཐ་དད་མེད་པས་དགག་པ་གཉིས། དང་པོ་ལ་འགོགས་བྱེད་ཀྱི་རིག་པ་སྤྱིར་བསྟན་
པ་དང༌། དེས་རྟག་དངོས་ཀྱི་བདག་འདོད་པའི་བྱེ་བྲག་མི་འདྲ་བ་ཀུན་ཀྱང་འཇོམ་པར་
བསྟན་པ་གཉིས། དང་པོ་མོ་གཤམས་ཀྱི་བུ་ལྟར་སོགས་ཚིག་བཅད་གཅིག་གིས་
བསྟན་ཏེ། ཁྱོད་ཀྱི་འདོད་པའི་རྟག་དངོས་ཀྱི་བདག་དེ་ཡོད་པ་མ་ཡིན་ཏེ། སྐྱེ་བ་དང་
བྲལ་བའི་ཕྱིར་ཏེ། རྟག་ན་དངོས་པོ་མིན་ལ་དངོས་པོ་ཡིན་ན་མི་རྟག་པས་ཁྱབ་པའི་
ཕྱིར་དེ་མེད་དེ་མོ་གཤམས་ཀྱི་བུ་བཞིན་ནོ། །དེ་ལྟ་བུར་གྱུར་པས་བདག་དེ་ནི་ཡོད་
134

༼ དབུ་མ་འཇུག་པའི་འབྲུ་འགྲེལ། ཆ
པ་མིན་ཞིང་དེ་ཁོ་ན་ཉིད་དུ་མེད་ཅིང༌། འདི་ནི་ངར་འཛིན་གྱི་རྟེན་ནམ་ཡུལ་དུའང་
འདོད་མི་རིགས་ལ། ཀུན་རྫོབ་ཏུ་ཡང་ཡོད་པར་འདོད་མི་རིགས་ཏེ། མི་དམིགས་
པའི་ཕྱིར་དཔེར་ན་རི་བོང་གི་རྭ་བཞིན་ནོ། ། #ikipmgapiཆཊ
གཉིས་པ་གང་ཕྱིར་སོགས་ཚིག་བཅད་གཅིག་གིས་བསྟན་ཏེ། གང་གི་ཕྱིར་གྲངས་
ཅན་པ་དང་བྱེ་བྲག་པ་ལ་སོགས་པ་རྣམས་ཀྱིས་བསྟན་བཅོས་དེ་དང་དེ་ལས་བདག་
དེའི་ཁྱད་པར་རྟག་པ་དང་ཟ་བོ་དང་མ་སྐྱེས་པ་ལ་སོགས་པ་གང་བསྟན་པ་དེ་ཀུན་
ཡོད་པ་མ་ཡིན་ཏེ། མ་སྐྱེས་པའི་ཕྱིར། མོ་གཤམས་ཀྱི་བུ་བཞིན་ཅེས་ཕྱི་གཞུང་དང་
རང་ལ་གྲགས་པའི་མ་སྐྱེས་པའི་གཏན་ཚིགས་ཀྱིས་གནོད་པ་དེ་ཕྱིར་བདག་དེ་མ་སྐྱེས་
པ་མོ་གཤམས་ཀྱི་བུ་ལྟ་བུ་ལ་དེའི་ཁྱད་པར་རྟག་པ་དང་ཟ་བོ་ལ་སོགས་གང་བརྗོད་
པ་དེ་དག་དོན་མེད་དེ་ནམ་མཁའི་ཨུཏྤལའི་དྲི་མདོག་འཆད་པ་བཞིན་ནོ། །གཉིས་
པ་ཕུང་པོ་ལས་ཐ་དད་དུ་མེད་པས་དགག་པ་ནི། དེ་ཕྱིར་ཕུང་པོ་སོགས་ཚིགས་བཅད་
གཉིས་ཀྱིས་བསྟན་ཏེ། དེ་ཕྱིར་ཕུང་པོ་ལས་ཐ་དད་པའི་གཞན་གྱི་དངོས་པོའི་བདག་
རྟག་དངོས་མ་སྐྱེས་པ་མེད་དེ། ཕུང་པོ་ལས་མ་གཏོགས་པའི་རྟག་སོགས་ཀྱི་ཁྱད་པར་
དུ་བྱས་པའི་བདག་དེ་འཛིན་པར་མ་གྲུབ་པའི་ཕྱིར་རོ། །ཕུང་པོ་ལས་ཐ་དད་པའི་
བདག་ཡོད་པ་མིན་པར་མ་ཟད། འཇིག་རྟེན་གྱི་ངར་འཛིན་གྱི་བློ་ལྷན་སྐྱེས་ཀྱི་རྟེན་
ནམ་ཡུལ་དུའང་མི་འདོད་དེ། བདག་རྟག་པ་ལ་སོགས་པའི་ཁྱད་པར་དུ་བྱས་པ་རིག་
པ་མིན་པ་གྲུབ་མཐས་བློ་མ་བསྒྱུར་བ་དག་ཀྱང་མངོན་པར་ཞེན་པའི་བདག་དང་བདག་
གིར་ལྟ་བའི་ཕྱིར། རྟག་པ་ལ་སོགས་པའི་ཁྱད་པར་མི་ཤེས་པ་དེ་དག་སྐྱེ་བ་སྔ་མ་
རྣམས་སུ་གོམས་པའི་དབང་གིས་དེའི་ཡུལ་ཅན་གྱི་ངར་འཛིན་ལ་ཡོད་པར་འགྱུར་རོ་
སྙམ་ན་མ་ཡིན་ཏེ། སེམས་ཅན་གང་དག་དུད་འགྲོ་ལ་སོགས་པ་ངན་འགྲོར་བསྐལ་
135

མཁན་ཆེན་ངག་དབང་དཔལ་བཟང་གིས་མཛད།
པ་གྲངས་མེད་པ་མང་པོར་ལུ་གུ་རྒྱུད་དུ་བསྐྱལ་བར་གྱུར་པས་སྐྱེ་བ་སྔ་མ་སོགས་སུ་
དེས་ཀྱང་བདག་མ་སྐྱེས་པ་རྟག་པ་ལ་སོགས་པའི་རྟགས་ནི་མ་མཐོང་བས། ཕུང་པོ་
ལ་ངར་འཛིན་པ་དེ་དག་ལའང་འཇུག་པ་མཐོང་བའི་ཕྱིར། དེས་ན་ཕུང་པོ་ལས་གཞན་
དུ་རྟག་དངོས་ཀྱི་བདག་འགའ་མེད་པའི་རྟགས་དེས་ཤེས་པར་བྱའོ། །
གཉིས་པ་བདག་ཕུང་གཅིག་ཏུ་འདོད་པ་དགག་པ་ལ། ཕྱོགས་སྔ་བརྗོད་པ་དང་། དེ་
དགག་པ་གཉིས། དང་པོ། ཕུང་པོ་ལས་གཞན་སོགས་ཚིགས་བཅད་གཅིག་གིས་
བསྟན་ཏེ། རང་སྡེ་མང་བཀུར་བ་རྣམས་ན་རེ། ཇི་སྐད་བཤད་པའི་རིགས་པས་ཕུང་
པོ་ལས་དོན་གཞན་པའི་བདག་མ་གྲུབ་པ་དེའི་ཕྱིར། བདག་ལྟའི་དམིགས་པ་ཕུང་
པོ་ཁོ་ན་ཡིན་ནོ་ཞེས་ཟེར་རོ། །ཁ་ཅིག་ནི་བདག་ལྟའི་རྟེན་ནམ་དམིགས་ཡུལ་དུ་གྱུར་
པའི་བདག་ནི་གཟུགས་ལ་སོགས་པའི་ཕུང་པོ་ལྔ་ཡིན་ཏེ། བཅོམ་ལྡན་འདས་ཀྱིས།
དགེ་སློང་གང་སུ་དག་ཅིག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་
བར་ལེན་པའི་ཕུང་པོ་ལྔ་པོ་འདི་དག་ལ་རྗེས་སུ་ལྟའོ་ཞེས་གསུངས་པའི་ཕྱིར་རོ་ཞེས་
སྨྲའོ། །ཁ་ཅིག་སེམས་གཅིག་པུ་ཉིད་བདག་ལྟའི་ཞེན་ཡུལ་དུ་གྱུར་པའི་བདག་ཏུ་
འདོད་དེ། བདག་ཉིད་བདག་གི་མགོན་ཡིན་གྱིས། །གཞན་ནི་སུ་ཞིག་མགོན་དུ་འགྱུར།།
བདག་ཉིད་ལེགས་པར་ཐུལ་བས་ན། །མཁས་པས་མཐོ་རིས་ཐོབ་པར་འགྱུར། མ།།།
ཞེས་སེམས་ལ་བདག་སྒྲས་གསུངས་པའི་ཕྱིར་རོ།།མདོ་གཞན་ལས། སེམས་འདུལ་བ་
ནི་ལེགས་པ་སྟེ། སེམས་ཐུལ་བ་ནི་བདེ་བ་འདྲེན་ཅེས་གསུངས་སོ་ཞེས་སྨྲའོ། །གཉིས་
པ་ལ་བདག་ཕུང་གཅིག་པ་སྤྱིར་དགག་པ་དང་།ཕུང་པོ་དང་འབྲེལ་བར་བདག་ཏུ་རྟོག་
ཚུལ་གཞན་དགག་པ་གཉིས། དང་པོ་ལ་ཕུང་པོ་བདག་ལྟའི་དམིགས་པར་མི་འཐད་
པའི་རིགས་པ་བརྗོད་པ་དང་། ཕུང་པོ་ལ་དམིགས་པར་གསུངས་པའི་དོན་བཤད་པ་
136

དབུ་མ་འཇུག་པའི་འབྲུ་འགྲེལ།
གཉིས། དང་པོ་བདག་ཕུང་གཅིག་པ་སྤྱིར་དགག་པ་དང་། ཕྱོགས་སྔའི་འདོད་པ་དང་
ནང་འགལ་བའི་སྒོ་ནས་ཁྱད་པར་དུ་དགག་པ་གཉིས། དང་པོ། གལ་ཏེ་ཕུང་པོ་སོགས་
ཚིགས་རྐང་གཉིས་ཀྱིས་བསྟན་ཏེ། གལ་ཏེ་ཕུང་པོ་བདག་ཡིན་ན། ཕུང་པོ་ལ་གཟུགས་
ཚོར་སོགས་ཀྱི་དབྱེ་བ་དང་གཟུགས་སོགས་ལ་ནང་གིས་དབྱེ་བས་མཐར་རྡུལ་ཕུང་
དུ་མ་ཡིན་པ་མང་བས། དེའི་ཕྱིར་བདག་དེ་དག་ཀྱང་མང་པོར་འགྱུར། སེམས་བདག་
ཡིན་ནའང་སེམས་སེམས་བྱུང་དང་སྐད་ཅིག་མའི་གྲངས་ཀྱི་བདག་དེ་མང་པོར་འགྱུར་
ན་མི་འཐད་དེ་དམིགས་རྣམ་མི་མཚུངས་པའི་ཕྱིར། གཉིས་པ་ཕྱོགས་སྔ་པས། རང་
གི་འདོད་པ་དང་འགལ་བ། ལུང་དང་འགལ་བ། རིགས་པ་དང་འགལ་བ་གསུམ།
དང་པོ་ལ་བཀག་པ་དངོས་དང་བཀག་པའི་མཇུག་བསྡུ་བ་གཉིས།དང་པོ་ལ། བདག་
ཏུ་འཛིན་པ་ཕྱིན་ཅི་ལོག་མ་ཡིན་པར་ཐལ་བས་དགག་པ། བདག་ཆད་པར་ཐལ་བས་
དགག་པ། མྱང་འདས་བསྒྲུབ་པ་དོན་མེད་དུ་ཐལ་བས་དགག་པ། ལས་འབྲས་ཀྱི་
རྣམ་བཞག་མི་འཐད་པ་དགག་པ་བཞི་ལས། དང་པོ། བདག་ནི་རྫས་སུ་སོགས་ཚིག་
རྐང་གཉིས་ཀྱིས་བསྟན་ཏེ། ཁྱེད་ལྟར་ན་བདག་ནི་རྫས་སུ་ཡོད་པར་འགྱུར་ཏེ་ཕུང་
པོ་བདག་ཏུ་ཁས་བླངས་པའི་ཕྱིར། བདག་དེར་ལྟ་བའི་མཚན་ཉིད་ཅན་གྱི་འཇིགས་
ལྟ་དམིགས་ཡུལ་རྫ་ས་ཡོད་ལ་འཇུག་པའི་ཕྱིར་འཛིན་སྟངས་ཕྱིན་ཅི་ལོག་ཏུ་མི་འགྱུར་
རོ༑ ༑སྔོ་སེར་ལ་སོགས་པའི་ཤེས་པ་བཞིན་ནོ། །དེའི་ཕྱིར་འཇིག་ཚོགས་ལ་ལྟ་བ་
ཀུན་ཏུ་མི་འབྱུང་བའི་ཚུལ་གྱིས་སྤང་མི་ནུས་པའམ་མིག་ཤེས་ལ་སོགས་པ་བཞིན་དུ་
འདུན་པའི་འདོད་ཆགས་སྤང་བའི་ཚུལ་གྱིས་སྤོང་བར་འགྱུར་རོ། །
གཉིས་པ། མྱ་ངན་འདས་ཚེ་ངེས་པར་བདག་ཆད་འགྱུར་ཞེས་པས་བསྟན་ཏེ། ཕུང་
པོ་ལྷག་མེད་དུ་མྱ་ངན་ལས་འདས་པའི་ཚེ་ངེས་པར་བདག་ཆད་པར་འགྱུར་ཏེ་ཕུང་
137

མཁན་ཆེན་ངག་དབང་དཔལ་བཟང་གིས་མཛད།
པོ་ལྔ་ཆར་རྒྱུན་ཆད་པའི་ཕྱིར་བདག་ཆད་པར་འགྱུར་རོ། །དེས་ན་འཇིག་ལྟས་གང་
བཟུང་བ་དེ་དག་རྟག་ཆད་ཀྱི་མཐའ་ལས་མ་འདས་སོ།།གསུམ་པ་མྱ་ངན་ལས་འདས་
སྔོན་སྐད་ཅིག་དག་ལ་ནི་སྐྱེ་འཇིག་ཞེས་པས་བསྟན་ཏེ། མྱ་ངན་ལས་འདས་པར་
ཞུགས་པའི་སྔོན་རོལ་གྱི་སྐད་ཅིག་ཏུ་ཇི་ལྟར་ཕུང་པོ་རྣམས་སྐད་ཅིག་རེ་རེ་ལ་སྐྱེ་ཞིང་
འཇིག་པ་དེ་བཞིན་དུ་བདག་ཀྱང་སྐྱེ་ཞིང་འཇིག་པར་གྱུར་ཏེ་བདག་ཕུང་པོའི་རང་བཞིན་
ཅན་པའི་ཡིན་ཕྱིར་རོ། །བཞི་པ་དངོས་དང་། དེའི་ལན་བཀག་པ་གཉིས། དང་པོ་ལ།
ལས་བྱས་པས་ཆུད་ཟ་བའི་སྐྱོན་དུ་ཐལ་བ་དང་། མ་བྱས་པ་དང་འཕྲད་པར་ཐལ་
བས་དགག་པ་གཉིས། དང་པོ། བྱེད་པོ་མེད་པས་དེ་འབྲས་མེད་ཞེས་པས་བསྟན་ཏེ།
གལ་ཏེ་བདག་སྐྱེ་བ་དང་འཇིག་པ་ཡིན་ན་མ་འོངས་པའི་དུས་ན་སྔོན་གྱི་བྱེད་པ་པོའི་
བདག་ཞིག་ནས་མེད་པའི་ཕྱིར་ལས་ཀྱི་རྟེན་མེད་པས་ལས་མེད་ལ། དེའི་ཕྱིར་ལས་
ཀྱི་འབྲས་བུ་ཡང་མེད་པར་འགྱུར་རོ། ། ཨྰཿ་ཎི་ཎཟོ་༡་བ །2"p7
གཉིས་པ་གཞན་གྱི་བསགས་པ་ལ་གཞན་གྱི་ཟ་བར་འགྱུར་ཞེས་པས་བསྟན་ཏེ། སྐད་
ཅིག་སྔ་མས་བྱས་པ་ཕྱི་མ་རྣམས་སུ་ལོངས་སྤྱོད་ན། དེའི་ཚེ་གཞན་གྱིས་བསགས་པའི་
ལས་ཀྱི་རྣམ་པར་སྨིན་པར་གཞན་གྱིས་ལོངས་སྤྱོད་པའི་ཕྱིར་གཞན་གྱིས་བསགས་
པའི་ལས་གཞན་གྱིས་ཟ་བར་འགྱུར་རོ། །དེའི་བྱས་པ་ཆུད་ཟོས་པ་དང་། མ་བྱས་པ་
དང་འཕྲད་པར་འགྱུར་རོ། །
གཉིས་པ་ཉེས་སྤོང་གི་ལན་དགག་པ། དེ་ཉིད་དུ་རྒྱུད་སོགས་ཚིག་རྐང་གཉིས་ཀྱིས་
བསྟན་ཏེ། གལ་ཏེ་སྐད་ཅིག་སྐད་ཅིག་སྔ་ཕྱི་གཞན་ཡིན་མོད་ཀྱང་དེ་ཉིད་རྒྱུན་གཅིག་
ཏུ་རྒྱུན་ཡོད་པས་ན་སྐྱོན་དེ་མེད་ཅེ་ན། སྔར་སྐད་ཅིག་སྔ་ཕྱི་རྣམས་རྒྱུད་གཅིག་པ་ལ་
བྱམས་པ་ཉེར་སྦས་ལ་རྟེན་ཆོས་རྣམས་ཞེས་པས་དཔྱད་ཚེ་རྒྱུད་མི་འཐད་པའི་ཉེས་པ་
138

།༞༞ དབུ་མ་འཇུག་པའི་འབྲུ་འགྲེལ།  ཾ་༼ ཿ༽
བཤད་ཟིན་ཏོ། །གཉིས་པ་མཇུག་བསྡུ་བ། དེ་ཕྱིར་ཕུང་པོ་དང་སེམས་བདག་མི་
རིགས་ཞེས་པས་བསྟན་ཏེ། དེ་ཕྱིར་ཕུང་པོ་རྣམས་དང་སེམས་ཀྱང་བདག་མ་ཡིན་པ་
ཤེས་པར་བྱའོ། །གཉིས་པ་ལུང་དང་འགལ་བ་ནི། འཇིག་རྟེན་མཐའ་ལྡན་ལ་སོགས་
མེད་ཕྱིར་རོ་ཞེས་པས་བསྟན་ཏེ། འཇིག་རྟེན་མཐའ་དང་ལྡན་མི་ལྡན་ལ་སོགས་བཞི་
དང་༑ འཇིག་རྟེན་རྟག་མི་རྟག་ལ་སོགས་བཞི་དང་། དེ་བཞིན་གཤེགས་པ་གྲོངས་
ཕན་ཆད་ཡོད་མེད་ཞེས་བཞི་དང༌། ལུས་སྲོག་གཉིས་གཅིག་ཐ་དད་ཞེས་གཉིས་དང་།
བཅུ་བཞི་པོ་འདི་དག་དེ་བཞིན་གཤེགས་པས་ལུང་མ་བསྟན་པའི་དངོས་པོར་བཞག་
ན༑ ཁྱོད་ལྟར་ན་བདག་ཕུང་རྫས་གཅིག་པས་རྟག་མི་རྟག་དང་དེ་ཉིད་ཅེས་ལུང་སྟོན་
པར་འགྱུར་ཞིང༌། ལྷག་མེད་དུ་མྱ་ངན་ལས་འདས་པའི་འོག་རོལ་དུ་ཕུང་པོ་རྣམས་
མེད་པས་འཇིག་རྟེན་མཐའ་དང་ལྡན་ཞེས་བྱ་བར་ལུང་སྟོན་པར་འགྱུར་བ་སོགས་
རིགས་ན་ཡང་། དེ་བཞིན་གཤེགས་པས་ལུང་མ་བསྟན་པའི་ཕུང་པོ་དང་སེམས་བདག་
ཡིན་ནོ་ཞེས་བྱ་བ་མི་རིགས་སོ། །
གསུམ་པ་རིག་པ་དང་འགལ་ཚུལ་ལ། ཕུང་པོ་བདག་ལྟའི་དམིགས་པ་ཡིན་ན་བདག་
མེད་མཐོང་ཚེ་དངོས་རྣམས་མེད་པར་ཐལ་བས་དགག་པ། ཕུང་སོགས་ཡོད་ན་བདག་
ཀྱང་མི་ཁེགས་པས་ཆགས་སོགས་མི་ལྡོག་པར་ཐལ་བས་དགག་པ་གཉིས། དང་པོ་
ལ་དངོས་དང་། དེའི་ཉེས་སྤོང་གི་ལན་དགག་པ་གཉིས། དང་པོ་ཁྱོད་ཀྱི་རྣལ་འབྱོར་
སོགས་ཚིག་རྐང་གཉིས་ཀྱིས་བསྟན་ཏེ། ཁྱོད་ཀྱི་ལུགས་ལྟར་ན་རྣལ་འབྱོར་པས་བདག་
མེད་པས་དོན་མངོན་སུམ་དུ་མཐོང་བ་དེའི་ཚེ་གདོན་མི་ཟ་བར་ངེས་པར་དངོས་པོ་རྣམས་
མེད་པར་རྟོགས་ཤིང་མི་སྣང་བར་ཐལ་བར་འགྱུར་ཏེ། ཕུང་པོ་ངོ་བོ་གཅིག་པའི་བདག་
མེད་པར་མངོན་སུམ་དུ་མཐོང་བའི་ཕྱིར་རོ། །གཉིས་པ། རྟག་བདག་སོགས་ཚིག་
139

མཁན་ཆེན་ངག་དབང་དཔལ་བཟང་གིས་མཛད།
རྐང་གཉིས་ཀྱིས་བསྟན་ཏེ། ཁོ་ན་རེ་ལས་འབྲས་འབྲེལ་བ་སྟོན་པའི་དུས་སུ་ཕུང་པོ་
ལ་བདག་ཉིད་སྒྲས་བརྗོད་ལ། བདག་མེད་མཐོང་བའི་ཚེ་གཞན་གྱིས་བརྟགས་པའི་
བྱེད་པ་སྐྱེས་བུ་ཉིད་མེད་པར་མཐོང་ལ་དེའི་ཕྱིར་བདག་མེད་མཐོང་དུས། གཟུགས་
སོགས་མི་སྣང་བའི་སྐྱོན་མི་འཇུག་གོ་སྙམ་ན། དེ་ལྟར་ན། བདག་མེད་མཐོང་དུས་
ཀུན་བརྟགས་པའི་བདག་གཅིག་ཏུ་འཛིན་པའི་བདག་སྤོང་བར་འདོད་པ་དེ་ཚེ་དེའི་
ཕྱིར་ཁྱོད་ཀྱི་སེམས་ཕུང་པོ་བདག་ཏུ་འདོད་པར་མི་འགྱུར་བས་རང་གི་ཕྱོགས་ཉམས་
Barge
པར་འགྱུར་རོ། །
གཉིས་པ་ཆགས་སོགས་ཀྱང་མི་ལྡོག་པར་ཐལ་བ་ནི། ཁྱོད་ཀྱི་རྣལ་འབྱོར་བདག་མེད་
སོགས་ཚིགས་བཅད་གཅིག་གིས་བསྟན་ཏེ། ཀུན་བརྟགས་པའི་རྟག་བདག་ཉིད་མེད་
པར་མཐོང་བར་འདོད་པ་དེ་ལྟར་ཁྱོད་ཀྱི་ལུགས་ཀྱིས་རྣལ་འབྱོར་པས་བདག་མེད་
མཐོང་བ་ཡིས་གཟུགས་སོགས་ཕུང་པོའི་དེ་ཁོ་ན་ཉིད་རྟོགས་པར་མི་འགྱུར་ཏེ། ཕུང་
པོ་ལ་མ་བརྟེན་པའི་གཞན་པའི་བདག་མེད་པར་རྟོགས་པ་ཡིན་པའི་ཕྱིར། དེའི་ཕྱིར་
བདག་མེད་མཐོང་བའི་རྣལ་འབྱོར་པས་གཟུགས་སོགས་ལ་དམིགས་ནས་ཡུལ་དེ་ལ་
བདེན་པར་འཇུག་པའི་ཕྱིར་འདོད་ཆགས་སོགས་ཉོན་མོངས་པ་སྐྱེ་བར་འགྱུར་ཏེ་
གཟུགས་སོགས་ངོ་བོ་ཕྱིན་ཅི་མ་ལོག་པར་རྟོགས་པ་མེད་པའི་ཕྱིར་རོ། །
གཉིས་པ་མདོ་ལས་ཕུང་པོ་བདག་ལྟའི་དམིགས་པར་གསུངས་པའི་དོན་བཤད་པ་ལ།
ལུང་གི་དོན་ཕུང་པོ་བདག་ཏུ་འདོད་པ་མིན་པར་བསྟན་པ། རྟེན་ནས་བཏགས་པའི་
བདག་ཙམ་ཡིན་པར་སྟོན་པས། དང་པོ་ལ། ལུང་དོན་ཕུང་པོ་བདག་ཏུ་བཞེད་པར་
འདོད་པ་ཕྱོགས་སྔའི་ལུང་བཀོད་པ་དང་། དེ་བཀག་པ་གཉིས། དང་པོ། གང་ཕྱིར་
སོགས་ཚིག་རྐང་གཉིས་ཀྱིས་བསྟན་ཏེ། ཁོ་བོ་ཅག་ལུང་ཚད་མར་འདོད་ན་རྟོག་གེ་
140

༑ དབུ་མ་འཇུག་པའི་འབྲུ་འགྲེལ།
ཚད་མས་མི་གནོད་དེ། གང་གི་ཕྱིར་སྟོན་པས་དགེ་སློང་དག་དགེ་སྦྱོང་ངམ་བྲམ་ཟེའི་
གང་སུ་དག་ཅིག་བདག་གོ་སྙམ་དུ་ཡང་དག་པར་རྗེས་སུ་ལྟ་བ་དེ་དག་ནི་ཉེ་བར་ལེན་
པའི་ཕུང་པོ་འདི་ཁོ་ན་འདི་དག་ལ་ཡང་དག་པ་རྗེས་སུ་ལྟའོ་ཞེས་ཕུང་པོ་རྣམས་ཁོ་ན་
བདག་གོ་ཞེས་གསུངས་པ་དེའི་ཕྱིར་ཕུང་པོ་བདག་ཏུ་འདོད་དོ་ཞེས་ཟེར་རོ། །
གཉིས་པ་ལུང་གི་དགོངས་པ་དགག་བྱ་གཅོད་ཕྱོགས་ནས་ཡིན་པར་བསྟན་པ། གལ་
ཏེ་སྒྲུབ་ཕྱོགས་ནས་ཡིན་ཏུ་བཅུག་ཀྱང་དེས་ཕྱོགས་སྔའི་འདོད་པ་ལ་མི་ཕན་པའི་ཚུལ་
གཉིས། དང་པོ་ལ་བསྟན་བཤད་གཉིས། དང་པོ། དེ་ནི་ཕུང་ལས་སོགས་ཚིག་རྐང་
གཉིས་ཀྱིས་བསྟན་ཏེ། མདོ་ལས། བདག་དེ་ནི་ཕུང་པོ་ལས་གཞན་གྱི་ཀུན་བརྟགས་
པའི་བདག་དགག་པའི་ཕྱིར་དང་། ཀུན་རྫོབ་ཀྱི་བདེན་པ་ཁོང་དུ་ཆུད་པའི་ཕྱིར་གསུངས་
ལ༑ དེ་གང་ལས་ཤེས་ཞེ་ན། མདོ་གཞན་ལས་གཟུགས་ནི་བདག་མིན་སོགས་གསུངས་
ནས་བདག་ཡིན་པ་བཀག་པའི་ཕྱིར། གཉིས་པ། གང་ཕྱིར་གཟུགས་ཚོར་སོགས་
ཚིག་བཅད་གཅིག་གིས་བསྟན་ཏེ། གང་ཕྱིར་གཟུགས་དང་ཚོར་བ་བདག་མིན་པར་
གསུངས་པ་དང༌། དེ་བཞིན་དུ་འདུ་ཤེས་ཀྱང་མ་ཡིན་འདུ་བྱེད་རྣམས་ཀྱང་མིན་ལ་
རྣམ་པར་ཤེས་པའང་བདག་མིན་པ་མདོ་གཞན་ལས་གསུངས་པ་དེའི་ཕྱིར། སྔ་མའི་
མདོར་དེ་རྒྱུ་བསྟན་པ་ནི་ཕུང་པོ་བདག་ཡིན་ཅེས་བཞེད་པ་མིན་ལ། གཞན་གྱིས་ཀུན་
བཏགས་པའི་བདག་འགོག་ཕྱིར་དང་། ཕྱི་མ་ནི་གཟུགས་སོགས་བདག་ཡིན་པ་བཀག་
པས་ནི་བརྟེན་ནས་བཏགས་པའི་འཇིགས་ཚོགས་ལ་ལྟ་བའི་ཡུལ་ཕུང་པོའི་ཉེར་ལེན་
ཅན་བཀག་པ་ཡིན་པ་དེའི་ཕྱིར་མདོ་དེ་གཉིས་དགོངས་པ་འགལ་བའང་མ་ཡིན་ནོ།།
གཉིས་པ་ལ་ཕུང་པོ་བདག་ཡིན་ན་སྣ་ཚོགས་པ་ལས་རེ་རེ་བ་མིན་ཚུལ་དང༌། དེ་ལྟ་
ན་ཕྱོགས་སྔའི་འདོད་པ་དང་འགལ་ཚུལ་གཉིས། དང་པོ་ཕུང་པོ་བདག་ཅེས་སོགས་
141

མཁན་ཆེན་ངག་དབང་དཔལ་བཟང་གིས་མཛད།
ཚིག་རྐང་གཉིས་ཀྱིས་བསྟན་ཏེ། དཔེར་ན་ཤིང་རྣམས་ནགས་ཚལ་ལོ་ཞེས་བརྗོད་ན།
ཤིང་གི་ཚོགས་པ་ཡིན་གྱི་ཤིང་རེ་རེ་བ་ནགས་ཚལ་དུ་མི་འགྱུར་བ་དེ་བཞིན་དུ། ཕུང་
པོ་རྣམས་བདག་ཅེས་བརྗོད་ཚེ། ཕུང་པོའི་ཚོགས་པ་ཉིད་བདག་ཏུ་བརྗོད་པ་ཡིན་གྱི།
ཕུང་པོ་རྣམས་ཀྱི་ངོ་བོ་མ་ཡིན་ལ་ཡིན་ན་སྐྱོན་དུ་མར་ཐལ་ལོ།། ལོ་༼ཤ
གཉིས་པ་ཇི་ལྟར་འགལ་ཚུལ་དང༌། དེའི་ཉེས་སྤོང་གི་ལན་དགག་པ་གཉིས། དང་
པོ༑མགོན་ཡིན་འདུལ་བ་སོགས་ཚིག་རྐང་གཉིས་ཀྱིས་བསྟན་ཏེ། ཇི་སྐད་དུ། བདག་
ཉིད་བདག་གི་མགོན་ཡིན་གྱི། །བདག་ཉིད་བདག་གི་དགྲ་ཡང་ཡིན། །ལེགས་དང་
ངན་པ་བྱས་པ་ལ། །བདག་ཉིད་བདག་གི་དཔང་པོ་ཡིན། །ཞེས་མགོན་དང་དབང་
པོ་དང་བདག་ཉིད་ལེགས་པར་ཐུལ་བ་ཡི་སོགས་ཞེས་པས་འདུལ་བར་ཡང་གསུངས་
ན་ཡང་ཚོགས་ཙམ་ལ་བརྟགས་པ་རྫས་སུ་མེད་པའི་ཕྱིར། མགོན་ཉིད་དང་། འདུལ་
བའམ།དཔང་པོ་ཉིད་ཀྱང་མིན་ཏེ། བདག་རྫས་སུ་མེད་པ་དེ་ཕྱིར་ཚོགས་པ་ལ་བརྟེན་
པས་བདག་མ་ཡིན་ནོ། །གཉིས་པ་ཚོགས་དང་ཚོགས་ཅན་ངོ་བོ་གཅིག་པས་སྐྱོན་དེ་
མེད་ཞེས་པའི་ཉེས་སྤོང་གི་ལན་ལ། མདོ་ཡི་ལུང་དོན་དང་མི་འབྲེལ་བས་དགག་པ་
དང་༑ རིགས་པ་དང་འགལ་བས་དགག་པ་གཉིས། དང་པོ་ལ་དཔེ་དཔེ་ཅན་གྱི་སྒོ་
ནས་ཚོགས་ཙམ་བདག་མིན་པར་བསྟན་པ་དང་། དེའི་ཉེས་སྤོང་གི་ལན་དགག་པ་
གཉིས། དང་པོ། ཚོགས་ཙམ་བདག་ཡིན་ན་དཔེ་ཤིང་རྟའི་ཡན་ལག་ཚོགས་པ་ཤིང་
རྟ་ཐལ་བས་དགག་པ། དཔེ་དེ་བཞིན་དཔེ་ཅན་བདག་ཀྱང་ཕུང་པོ་ལ་བརྟེན་ནས་
བཏགས་པར་གསུངས་པའི་ཚོགས་ཙམ་བདག་མིན་པར་བསྟན་པ་གཉིས། དང་པོ་
དེ་ཚེ་དེ་ཡི་སོགས་ཚིག་རྐང་གཉིས་ཀྱིས་བསྟན་ཏེ། ཕུང་པོའི་ཚོགས་པ་ཙམ་བདག་
ཡིན་པ་དེའི་ཚེ་གཟེར་བུ་ལ་སོགས་པ་ཤིང་རྟ་དེའི་ཡན་ལག་ཚོགས་པ་གནས་པ་རྣམས་
142

དབུ་མ་འཇུག་པའི་འབྲུ་འགྲེལ།  ཿ
ཤིང་རྟ་ཉིད་དུ་འགྱུར་ན་དེ་མི་རིགས་ཏེ། ཡན་ལག་ཚོགས་པ་ཤིང་རྟ་ཡིན་པ་འོག་ནས་
འགོག་པའི་ཕྱིར་རོ། །དེས་ན་ཚོགས་ཙམ་བདག་མིན་པ་ཤིང་རྟ་དང་མཚུངས་སོ། །
གཉིས་པ་མདོ་ལས་ཕུང་པོ་སོགས་ཚིག་རྐང་གཉིས་ཀྱིས་བསྟན་ཏེ། མདོ་ལས་ཕུང་
པོ་རྣམས་ལ་བརྟེན་ནས་བདག་ཏུ་ཉེ་བར་བཏགས་པར་གསུངས་པ་དེའི་ཕྱིར་ཕུང་པོའི་
འདུས་པ་ཙམ་ནི་བདག་མ་ཡིན་ཏེ། གང་ཞིག་ལ་བརྟེན་ནས་གང་ཞིག་བཏགས་པ་
དེ་རྫས་སུ་ཡོད་པ་མ་ཡིན་ཏེ་བརྟེན་ནས་བརྟགས་པའི་ཕྱིར་རོ། །གཉིས་པ་ཉེས་སྤོང་
གི་ལན། ཚོགས་ཙམ་མིན་གྱི་ཚོགས་པའི་སྐབས་སུ་དབྱིབས་ཁྱད་པར་བ་ཞིག་འགྲུབ་
པ་དེ་ཡིན་ཞེ་ན་དེ་བཀག་པ། དབྱིབས་ཞེས་སོགས་ཚིག་བཅད་གཅིག་གིས་བསྟན་
ཏེ༑ དབྱིབས་ཀྱི་ཁྱད་པར་བདག་ཡིན་ཅེ་ན་དབྱིབས་དེ་ནི་གཟུགས་ཅན་རྣམས་ལ་
ཡོད་པའི་ཕྱིར། ཁྱོད་ཀྱི་ལུགས་ལ་གཟུགས་ཅན་དེ་དག་ཉིད་ལ་བདག་ཅེས་འདོད་
ཀྱིས་སེམས་ལ་སོགས་པ་མིང་བཞིའི་ཕུང་པོ་ནི་བདག་མིན་པར་འགྱུར་ཏེ། རྒྱུ་མཚན་
གང་གིས་ཕྱིར་ཞེ་ན། དེ་དག་ལ་དབྱིབས་ཡོད་པ་མ་ཡིན་ཏེ་གཟུགས་ཅན་མིན་པའི་
ཕྱིར་རོ།།
གཉིས་པ་རིགས་པ་དང་འགལ་བ་བརྗོད་པ་དང་། དེའི་ཉེས་སྤོང་གི་ལན་དགག་པ་
གཉིས། དང་པོ། ལེན་པོ་རང་ཉེ་སོགས་ཚིག་རྐང་གཉིས་ཀྱིས་བསྟན་ཏེ། བདག་
ཕུང་ངོ་བོ་གཅིག་ཏུ་འདོད་པ་དེ་ལྟ་ན་ཉེ་བར་ལེན་པ་པོ་དང་ཉེ་བར་བླངས་བྱ་གཉིས་
གཅིག་ཏུ་འགྱུར་ན་དེ་ནི་རིགས་པས་འཐད་པའི་དངོས་པོ་སྨིན་ཏེ། དེ་ལྟ་ན། བུམ་
པ་ལྟ་བུ་ལས་དང༌། རྫ་མཁན་ལྟ་བུའི་བྱེད་པ་པོའང་གཅིག་ཏུ་འགྱུར་ན། མར་མེ་
རང་ཉིད་གསལ་བ་དང་། རལ་གྲིས་རང་ཉིད་གཅོད་པ་སོགས་པའི་སྐྱོན་དུ་འགྱུར་རོ། །
གཉིས་པ་བྱེད་པོ་མེད་པས་སོགས་ཚིག་རྐང་གཉིས་ཀྱིས་བསྟན་ཏེ། གང་ཞིག་བྱེད་
143

མཁན་ཆེན་ངག་དབང་དཔལ་བཟང་གིས་མཛད།
པ་པོར་གྱུར་པའི་ཉེ་བར་ལེན་པ་པོ་ནི་འགལ་ཡང་མེད་ཀྱི། ལུས་སུ་གྱུར་པ་གཟུགས་
སོགས་ཉེ་བར་ལེན་པ་འདུས་པ་ཙམ་ཡོད་དེ་སྙམ་ན། མ་ཡིན་ཏེ། བྱེད་པ་པོ་མེད་ན་
རྒྱུ་མེད་པའི་ཕྱིར་ལས་ཀྱང་མེད་པར་འགྱུར་རོ། །
གཉིས་པ་མདོ་ལས་བདག་བཏགས་པར་གསུངས་པ་ལས། མདོ་ལས་ཕུང་པོ་སོགས་
བདག་ཏུ་མ་གསུངས་ཤིང་དེ་རྣམས་ལ་བརྟེན་ནས་བཏགས་པར་ཇི་ལྟར་གསུངས་
ཚུལ་དང༌། གསུངས་པ་ལྟར་ངར་འཛིན་ལྷན་སྐྱེས་ཀྱང་དེ་རྣམས་ཐུན་མོང་དང་། རེ་
རེ་བ་ཚོགས་པ་གསུམ་ཀར་ཡང་བདག་ཏུ་མི་དམིགས་པའི་ཚུལ་དང༌། ངར་འཛིན་
ལྷན་སྐྱེས་ཀྱི་དམིགས་ཡུལ་དེ་སུན་མ་ཕྱུང་བར་བདག་མེད་རྟོགས་པའི་ལུགས་འབྲེལ་
མེད་དུ་བསྟན་པ་གསུམ། དང་པོ། གང་ཕྱིར་ཐུབ་པས་སོགས་ཚིག་རྐང་དྲུག་གིས་
བསྟན་ཏེ། གང་གི་ཕྱིར་ཐུབ་པས་མདོ་སྡེ་ལས། རྒྱལ་པོ་ཆེན་པོ་སྐྱེས་བུ་གང་ཟག་
ནི༑ ས་དང་ཆུ་དང་མེ་དང་རླུང་དང་རྣམ་ཤེས་དང་། ནམ་མཁའི་ཁམས་སྟེ་ཁམས་དྲུག་
དང་། མིག་གི་འདུས་སྟེ་རེག་པ་སོགས་ནས་ཡིད་ཀྱི་བར་རེག་པའི་རྟེན་དྲུག་དང༌།
དེ་དག་ལ་བརྟེན་ནས་གཟུགས་སོགས་ཡུལ་དྲུག་ལ་ཡིད་ཉེ་བར་རྒྱུ་བ་དྲུག་དང་། ཡིད་
བདེ་བའི་ཉེ་བར་རྒྱུ་བ་དྲུག་དང༌། ཡིད་མི་བདེ་བའི་ཉེ་བར་རྒྱུ་བ་དྲུག་དང༌། བཏང་
སྙོམས་ཀྱི་ཉེ་བར་རྒྱུ་བ་དྲུག་སྟེ་ཡིད་ཉེ་བར་རྒྱུ་བ་བཅོ་བརྒྱད་ལ་བརྟེན་པ་དང་། སེམས་
དང་སེམས་ལས་བྱུང་བའི་ཆོས་རྣམས་ཉེ་བར་བཟུང་བས་བདག་ཏུ་བཏགས་སོ།
ཁམས་སོགས་དེ་དག་གི་སྒོ་ནས་བདག་ཏུ་བཏགས་སོ་ཞེས་ངེས་པར་གསུངས་པ་དེའི་
ཕྱིར་བདག་དེ་ནི་ཆོས་དེ་རྣམས་དང་དེ་ཉིད་མ་ཡིན་ལ། དེ་རྣམས་ཚོགས་ཙམ་ཡང་
མ་ཡིན་ནོ། །གཉིས་པ་དེ་ཕྱིར་ངར་འཛིན་བློས་ཏེ་རྣམས་ལ་མིན་ཞེས་པས། ཇི་སྐད་
བཤད་པ་དེ་རྣམས་བདག་ཏུ་མི་རུང་ལ། ཆོས་དེ་དག་རྣམས་ལ་ངར་འཛིན་པ་མི་
144

༢ དབུ་མ་འཇུག་པའི་འབྲུ་འགྲེལ། SPB
རིགས་སོ། །དེ་ལྟར་ན་ཕུང་པོ་རྣམས་ངར་འཛིན་པའི་བློས་ཡུལ་དུ་དེ་རྣམས་བྱེད་པ་
མིན་པས། དེ་ལྟར་ན་རྣལ་འབྱོར་པས་བདག་མི་དམིགས་ཤིང་བདག་གི་བ་ཡང་སྙིང་
པོ་མེད་པར་ཡོངས་སུ་ཤེས་ཏེ་ངེས་པར་ལེན་པ་མེད་པར་མྱ་ངན་ལས་འདས་པར་འགྱུར་
རོ༑ ༑གསུམ་པ་ལ་དོན་དང༌། དཔེ་གཉིས། དང་པོ། བདག་མེད་རྟོགས་ཚེ་སོགས་
ཚེ་སོགས་ཚིག་བཅད་གཅིག་གིས་བསྟན་ཏེ། གང་གི་ཚེ་རྣལ་འབྱོར་པས་བདག་མེད་
རྟོགས་པ་དེའི་ཚེ་ཕུང་པོ་ལས་དོན་གཞན་པའི་རྟག་པའི་བདག་མེད་པར་རྟོགས་པའི་སྒོ་
ནས་སྤོང་ཞིང་། དེ་ལྟ་བུ་འདི་ནི་འཇིག་རྟེན་པ་རྣམས་ཀྱི་ངར་འཛིན་གྱི་རྟེན་ནམ་ཡུལ་
དུ་མི་འདོད་ཅིང་། ཕུང་པོ་ལ་ངར་འཛིན་པ་དེའི་ཕྱིར། རྟག་པའི་བདག་ཕུང་པོ་ལས་
གཞན་པ་མེད་པར་ཤེས་པས། ཕུང་པོ་ལ་དམིགས་པའི་འཇིག་ལྟ་ལྷན་སྐྱེས་དཔྱིས་
ནས་འབྱིན་ཏེ་ལྷག་མ་མ་ལུས་པ་སྤང་ཞེས་སྨྲ་བ་ནི་མཁས་པས་མཐོང་ན་ཤིན་ཏུ་ངོ་
མཚར་བ་སྔར་མ་གྲགས་པའི་ལུགས་སུ་རྩིའོ།
གཉིས་པ་རང་ཁྱིམ་རྩིག་ཕུག་སོགས་ཚིག་བཅད་གཅིག་གིས་བསྟན་ཏེ།ཁྱོད་ཀྱི་འདོད་
པ་དེ་ནི་འགའ་ཞིག་གིས་རང་གི་ཁྱིམ་གྱི་རྩིག་ཕུག་ན་སྦྲུལ་འཁྱིལ་ཞིང་གནས་པ་མཐོང་
བཞིན་དུ། འདི་ན་གླང་པོ་ཆེ་མེད་ཅེས་སྦྲུལ་གྱི་དོགས་པ་བསལ་ནས། སྦྲུལ་གྱི་འཇིགས་
པ་སྤོང་བར་བྱེད་པ་ནི། ཀྱེ་མ་གཞན་ཤེས་ལྡན་དག་གིས་མཐོང་ན་གནམ་པོར་ཏེ་
བཞད་གད་ཀྱི་གནས་སུ་འགྱུར་བ་ཉིད་དོ། །གཉིས་པ་ཕུང་པོ་དང་འབྲེལ་བ་བདག་
ཏུ་རྟོག་ཚུལ་གྱི་ལྷག་མ་གཞན་དགག་པ་ལ། སྔར་མ་བཤད་པའི་ལྷག་མ་གསུམ་དགག་
པ་དང༌། ཐུན་མོང་དུ་མཇུག་བསྡུ་བ་གཉིས། དང་པོ་ལ། རྟེན་དང་བརྟེན་པར་གྲུབ་
པ་དགག་པ་དང༌། བདག་ལ་ཕུང་པོ་ལྡན་པར་འདོད་པ་དགག་པ་གཉིས། དང་པོ།
ཕུང་པོ་བདག་ཡོད་སོགས་ཚིགས་བཅད་གཅིག་གིས་བསྟན་ཏེ། ཕུང་པོ་རྣམས་ལ་
145

མཁན་ཆེན་ངག་དབང་དཔལ་བཟང་གིས་མཛད།
བདག་བརྟེན་པའི་ཚུལ་གྱིས་ཡོད་པ་མ་ཡིན་ལ། བདག་ལའང་ཕུང་པོ་དེ་རྣམས་བརྟེན་
པའི་ཚུལ་དུ་ཡོད་པ་མིན་ཏེ་འདིར་མཁར་གཞོང་དང་རྒྱ་ཤུག་ལྟར་གཞན་ཉིད་ཡོད་ན་
རྟེན་དང་བརྟེན་པའི་རྟོག་པ་འདིར་འགྱུར་ན། ཕུང་པོ་དང་བདག་ནི་གཞན་ཉིད་མེད་
པ་དེའི་ཕྱིར་དེ་དག་ལ་རྟེན་དང་བརྟེན་པར་རྟོག་པས་བཏགས་པ་ཁོ་ནའོ། ། ༣
གཉིས་པ་བདག་ནི་གཟུགས་ལྡན་སོགས་ཚིག་བཅད་གཅིག་གིས་བསྟན་ཏེ། བདག་
ནི་གཟུགས་སོགས་ཕུང་པོ་རྣམས་དང་ལྡན་པ་མ་ཡིན་ཏེ་གང་གི་ཕྱིར་ཐ་དད་དུ་ཡོད་
ན་འདོད་རིགས་ན་བདག་ནི་ཕུང་པོ་ལས་གཞན་དུ་ཡོད་པ་མིན་པ་དེའི་ཕྱིར་བདག་
དང་གཟུགས་ཕན་ཚུན་ལྡན་པའི་སྒྲ་སྦྱོར་བའང་དོན་མེད་དོ། །ཡང་ན་ཐ་དད་ད་ལྟར་
ལྡན་པ་ལྷས་སྦྱིན་གནག་ཕྱུགས་དང་ལྡན་པའམ་ཐ་མི་དད་གཞན་མིན་པ་ལྷས་སྦྱིན་
གཟུགས་དང་ལྡན་པའི་དཔེར་ཐ་མི་དད་ལ་ལྡན་པའི་སྒྲས་བརྗོད་པར་དམིགས་ན།
བདག་ནི་གཟུགས་སོགས་ལས་དེ་ཉིད་གཞན་ཉིད་མེད་པར་སྔར་བཤད་ཟིན་པའི་སྒྲས་
སྦྱོར་བའི་དོན་མེད་དོ། །གཉིས་པ་ལ་འཇིག་ལྟ་ཉི་ཤུ་བསྡོམས་ཏེ་བཤད་པ་དང་། དེ་
རྣམས་རྩ་བའི་འཇིག་ལྟ་ལ་གནས་ཤིང་ཀུན་བཏགས་ཡིན་པར་བསྟན་པ་གཉིས།
དང་པོ། གཟུགས་བདག་མ་ཡིན་སོགས་ཚིག་བཅད་གཅིག་གིས་བསྟན་ཏེ། གཟུགས་
ནི་བདག་མ་ཡིན་ཏེ་བདག་གི་མཚན་ཉིད་དང་མི་མཐུན་པའི་ཕྱིར་རོ། །སྐྱེས་བུ་ལ་དོ་
ཤལ་བཞིན་དུ་བདག་གཟུགས་དང་ལྡན་པའང་མ་ཡིན་ཏེ། དེ་དག་གཞན་དུ་མ་
དམིགས་པའི་ཕྱིར། རིའི་སུལ་ན་སེང་གེ་ལྟར་གཟུགས་ལ་བདག་རྗེས་སུ་ཞུགས་ཏེ་
གནས་པ་མེད་ལ། ལྷས་སྦྱིན་གྱི་ནོར་ལྟར་བདག་ལ་གཟུགས་དབང་བསྐྱུར་བྱར་ཡོད་
པ་མིན་ནོ། །ཚུལ་དེ་ལྟར་རྣམ་པ་བཞིའི་སྒོ་ནས་ཕུང་པོ་ལྷག་མ་རྣམས་ལའང་བདག་
མེད་པར་ཤེས་པར་བྱ་སྟེ། དེ་ལྟར་ཕུང་ལྔ་པོ་དེ་དག་ལ་བཞི་བཞི་དབྱེ་བས་བདག་
146

{ དབུ་མ་འཇུག་པའི་འབྲུ་འགྲེལ། ཆ
ཏུ་ལྟ་བའམ་འཇིག་ལྟ་ཉི་ཤུར་འདོད་དོ། །གཉིས་པ། ལྟ་རི་བདག་མེད་སོགས་ཚིག་
བཅད་གཅིག་གིས་བསྟན་ཏེ། འཇིགས་ཚོགས་ལ་ལྟ་བའི་རིའི་རྩེ་མོ་མཐོ་བ་ཉི་ཤུ་པོ་
འདི་དག་བདག་མེད་རྟོགས་པའི་ཡེ་ཤེས་ཀྱི་རྡོ་རྗེས་བཅོམ་ནས་རྒྱུན་དུ་ཞུགས་པའི་
འབྲས་བུ་མངོན་དུ་བྱས་སོ་ཞེས་བདག་མེད་རྟོགས་པའི་ཡེ་ཤེས་ཀྱི་རྡོ་རྗེས་བཅོམ་པའི་
ལྷན་སྐྱེས་ཀྱི་བདག་གང་དང་ལྷན་ཅིག་འཇིག་པར་གསུངས་པའི་འཇིག་ཚོགས་ལ་ལྟ་
བའི་རི་ལྷུན་སྡུག་པོ་འཕགས་པའི་ཡེ་ཤེས་ཀྱི་རྡོ་རྗེས་མ་བབས་པར་ཉིན་རེ་བཞིན་ཉོན་
མོངས་པའི་བག་རྡོ་འཕེལ་བ་སྲིད་རྩེ་མན་ཆད་དུ་ཁྱབ་བས་དཔངས་ཁམས་གསུམ་
དུ་མཐོ་བ། སོ་སྐྱེས་མ་ལུས་པའི་རྒྱུད་ལ་ཁྱབ་པས་བརྟན་པ། མ་རིག་པའི་གསེར་
གྱི་ས་གཞི་ལས་འཐོན་པ་རྩེ་མོ་ཆེས་མཐོ་བར་གྱུར་པ་ནི་གོང་དུ་བཤད་པའི་ཉི་ཤུ་པོ་
འདི་དག་ཡིན་ནོ།།P# E3.P ་ལ་=[j29
གསུམ་པ་བརྗོད་མེད་ཀྱི་བདག་དགག་པ་ལ། ཕྱོགས་སྔ་བརྗོད་པ་དང༌། དེ་དགག་
པ་གཉིས། དང་པོ་ཁ་ཅིག་དེ་ཉིད་སོགས་ཚིགས་བཅད་གཅིག་གིས་བསྟན་ཏེ། མང་
བཀུར་བ་ཁ་ཅིག གང་ཟག་ནི་ཕུང་པོ་ལས། གཞན་དུ་མི་འཐད་དེ། ཕུང་པོ་ལས་མ་
གཏོགས་པའི་གང་ཟག་འཛིན་པ་མ་གྲུབ་པའི་ཕྱིར། ཕུང་པོའི་རང་བཞིན་ཡང་མིན་
ཏེ༑ སྐྱེ་འཇིག་ཏུ་ཐལ་བའི་ཕྱིར་རོ། །བདག་དང་ཕུང་པོ་དེ་ཉིད་དང་གཞན་དུ་མེད་ལ།
དེ་བཞིན་དུ་རྟག་པ་དང་མི་རྟག་པ་ལ་སོགས་པའི་མཐའ་གང་དུ་བརྗོད་དུ་མེད་པར་
འདོད་ལ། གང་ཟག་ནི་རྫས་སུ་ཡོད་པར་རིགས་ཏེ། བྱེད་པོ་ཟ་བོ་ཉིད་དང་། འཁོར་
འདས་སུ་བཅིངས་ཐར་གྱི་འབྲེལ་བ་ཅན་ཡིན་པའི་ཕྱིར་རོ། །གང་ཟག་དེ་ནི་རང་གི་
ངོ་བོས་ཤེས་བྱ་མ་ཡིན་གྱི་གཟུགས་སོགས་སྐྱེ་མཆེད་དྲུག་གི་བློས་ཡུལ་དུ་བྱས་པའི་
སྒོ་ནས་དེ་ཤེས་པར་བྱེད་པས་རྣམ་ཤེས་དྲུག་གི་ཤེས་བྱའང་ཡིན་ལ། དེ་ནི་ངར་འཛིན་
147

མཁན་ཆེན་ངག་དབང་དཔལ་བཟང་གིས་མཛད།
པའི་གཞིའམ་ཡུལ་དུའང་འདོད་དོ། །གཉིས་པ་ལ་དངོས་པོར་གྲུབ་ན་བརྗོད་དུ་ཡོད་
པས་ཐལ་བས་དགག་པ། བརྗོད་དུ་མེད་ན་དངོས་པོ་མེད་པར་ཐལ་བས་དགག་པ།
དེས་ན་དངོས་པོའི་ཆོས་གཉིས་དང་བྲལ་བས་དངོས་པོར་མི་འགྲུབ་པས་དགག་པ་
གསུམ། དང་པོ། གང་ཕྱིར་སོགས་ཚིགས་བཅད་གཅིག་གིས་བསྟན་ཏེ། གང་ཕྱིར་
དངོས་པོ་ཡོད་པ་ནི་རྣམ་པ་གཞན་དུ་མི་འཐད་པ་དེ་ཉིད་དང་གཞན་དུ་བརྗོད་དུ་མེད་པ་
མ་ཡིན་ཏེ། གཟུགས་ལས་སེམས་དེ་ཉིད་དང་གཞན་དུ་བརྗོད་དུ་མེད་པ་མ་ཡིན་པ་
བཞིན་དུ། བདག་དངོས་པོ་ཡོད་ན་བརྗོད་དུ་མེད་པར་རྟོགས་པ་མ་ཡིན་པ་ཉིད་དོ། །
དེ་ཕྱིར་བདག་འགའ་ཞིག་དངོས་པོ་གྲུབ་པར་གྱུར་ན་སེམས་ལྟར་གྲུབ་པ་དངོས་པོ་
གཟུགས་སོགས་ལས་དེ་ཉིད་དང་གཞན་དུ་བརྗོད་དུ་མེད་པར་མི་འགྱུར་བ་བཞིན་ནོ། །
གཉིས་པ། གང་ཕྱིར་ཁྱོད་བུམ་སོགས་ཚིགས་བཅད་གཅིག་གིས་བསྟན་ཏེ། གང་ཕྱིར་
ཁྱོད་ཀྱི་ཇི་ལྟར་བུམ་པ་ཞེས་པས་ངེས་པར་མ་གྲུབ་པའི་རང་གི་ངོ་བོ་གཟུགས་ལ་སོགས་
པའི་རང་གི་ཚོགས་པ་ཅན་ལས་དེ་ཉིད་དང་གཞན་དུ་བརྗོད་དུ་མེད་པས་རང་བཞིན་
མེད་པ་དེ་བཞིན་དུ་བདག་ཀྱང་ཕུང་པོ་ལས་དེ་ཉིད་དང་གཞན་དུ་བརྗོད་དུ་མེད་པར་
འགྱུར་ན་ཏེ་ངོ་བོ་ཉིད་ཀྱི་རང་གི་བདག་ཉིད་ཡོད་པར་གྲུབ་པ་ཉིད་དུ་རྟོགས་པར་མི་
བྱའི་བཏགས་པ་ཙམ་དུ་ཤེས་པར་བྱའོ། །
གསུམ་པ། ཁྱོད་ཀྱིས་རྣམ་ཤེས་སོགས་ཚིགས་བཅད་གཅིག་གིས་བསྟན་ཏེ། ཇི་ལྟར་
ཁྱོད་ཀྱི་རྣམ་ཤེས་དངོས་པོར་ཡོད་པ་ནི་རང་ལས་གཞན་ཡིན་པར་ནི་མི་འདོད་ལ་
གཟུགས་སོགས་རྣམས་ལས་གཞན་དུ་གྱུར་པའི་དངོས་པོར་འདོད་པ་ལྟར་དངོས་པོ་
རྣམས་ལ་དེ་ཉིད་དང་གཞན་ཉིད་རྣམ་པ་དེ་གཉིས་མཐོང་བར་གྱུར་པ་དེའི་ཕྱིར་ཁྱོད་
ཀྱི་བདག་དེ་ནི་དངོས་པོར་མེད་དེ།དངོས་པོའི་ཆོས་དང་བྲལ་བའི་ཕྱིར་མོ་གཤམས་
148

དབུ་མ་འཇུག་པའི་འབྲུ་འགྲེལ། ༧༢.
ཀྱི་བུ་བཞིན་ནོ། །ཁྱོད་ཀྱིས་ཅི་ནས་ཀྱང་དེ་ལྟ་བུ་ཞིག་འདོད་དགོས་ན་ཤེས་བྱ་མིན་
ཅིའི་ཕྱིར་མི་སྨྲའོ། །
གཉིས་པ་བདག་བརྟེན་ནས་བཏགས་པ་ཙམ་དུ་བསྟན་པ་ལ། བདག་མཐའ་བདུན་
དུ་མེད་ཀྱང་བརྟེན་ནས་བཏགས་པ་ཤིང་རྟ་འདྲ་བར་བསྟན་པ། དེས་དངོས་པོ་གཞན་
ཀྱང་དེ་འདྲ་བའི་བཏགས་པར་བསྟན་པ་གཉིས། དང་པོ་ལ། བརྟེན་ནས་བཏགས་
ཚུལ་དངོས་དང་། དེ་ལྟར་ཤེས་པའི་ཡོན་ཏན་གཉིས། དང་པོ་ལ། དཔེ་ཅན་བདག་
མེད་ཚུལ་དང༌། དེའི་དཔེ་ཤིང་རྟའི་ཚུལ་དང་སྦྱར་བ་གཉིས། དང་པོ། དེ་ཕྱིར་ངར་
འཛིན་སོགས་ཚིག་བཅད་གཅིག་གིས་བསྟན་ཏེ། དེ་ཕྱིར་རྣམ་པར་དཔྱད་ན་གང་ཟག་
རྫས་ཡོད་མི་རིགས་པས་དེའི་ཕྱིར་ངར་འཛིན་གྱི་རྟེན་ནམ་ཡུལ་ནི་རྣམ་པར་གཞིག་ན་
དངོས་པོར་ཡོད་པ་མིན་ཞིང་། ཕུང་པོ་ལས་གཞན་པའང་མིན་ལ། ཕུང་པོའི་ངོ་བོའང་
མིན་ལ། ཕུང་པོ་རྣམས་ལ་བརྟེན་པའང་མིན་ན་བདག་འདི་ནི་ཕུང་པོ་དང་ལྡན་པའང་
མི་རིགས་སོ། །དེའི་ཕྱིར་འདི་ལ་བརྟེན་ནས་འདི་འབྱུང་ཞེས་བྱ་བ་འདི་ཙམ་ཞིག་ཀུན་
རྫོབ་ཀྱི་བདེན་པ་ཐམས་ཅད་ལ་ཡོད་པས། བདག་འདི་ནི་ཕུང་པོ་རྣམས་ལ་བརྟེན་
ནས་བཏགས་པ་ཙམ་དུ་འགྲུབ་པར་འགྱུར་རོ། །གཉིས་པ་ལ་གཉིས། སྤྱི་དང་། བྱེ་
བྲག་གཉིས། དང་པོ་ཤིང་རྟ་རང་ཡན་སོགས་ཚིགས་བཅད་གཅིག་གིས་བསྟན་ཏེ།
ཤིང་རྟ་འདི་ནི་རང་གི་ཡན་ལག་གཟེར་བུ་ལ་སོགས་ལས་གཞན་དུ་འདོད་པ་མིན་ལ།
གཞན་མ་ཡིན་པའང་མ་ཡིན་ཏེ། དེ་དག་རེ་རེ་ལ་ཤིང་རྟ་མེད་པའི་ཕྱིར། ཡན་ལག་
དེ་དག་དང་ལྡན་པ་ཡང་མིན་ཞིང་གཞན་མེད་ན་ལྡན་པའི་དོན་མེད་དོ། །ཡན་ལག་
དེ་དག་ལ་ཤིང་རྟ་བརྟེན་པའང་མ་ཡིན་ལ། ཡན་ལག་དག་ཤིང་རྟ་དེར་བརྟེན་པའང་
མ་ཡིན་ཏེ། ཐ་དད་དུ་མེད་པའི་ཕྱིར། འདུས་པ་ཙམ་དང༌། དབྱིབས་ལ་ཡང་མེད་པ་
149

མཁན་ཆེན་ངག་དབང་དཔལ་བཟང་གིས་མཛད།
ནི་ཤིང་རྟ་སྔར་ཡང་ཇི་སྐད་བཤད་པ་དང༌། འོག་ཏུ་ཡང་འགོགས་པར་འགྱུར་བ་
བཞིན་ནོ། །གཉིས་པ་ཚོགས་དབྱིབས་བྱེ་བྲག་ཏུ་དགག་པ་ལ། ཚོགས་ཙམ་ཤིང་
རྟར་འདོད་པ་དགག་པ། དབྱིབས་ཙམ་ཤིང་རྟར་འདོད་པ་དགག་པ་གཉིས། དང་པོ།
གལ་ཏེ་ཚོགས་ཙམ་སོགས་ཚིགས་བཅད་གཅིག་གིས་བསྟན་ཏེ། གལ་ཏེ་ཡན་ལག་
ཚོགས་པ་ཙམ་ཤིང་རྟ་ཡིན་ན། ཚོགས་པ་ནི་ཚོགས་པ་ཙམ་ལས་གཞན་མ་ཡིན་པའི་
ཕྱིར་གཟེར་བུ་ལ་སོགས་པ་ཡན་ལག་སིལ་བུར་གནས་པ་ལ་ཤིང་རྟ་ཡོད་པར་འགྱུར་
རོ༑ ༑གང་ཕྱིར་ཡན་ལག་ཅན་ཤིང་རྟ་མེད་ན་ཡན་ལག་དག་ཀྱང་མེད་པས་ཡན་ལག་
ཚོགས་པའི་དབྱིབས་ཙམ་ཡང་ཤིང་རྟར་རིགས་པའང་མིན་ནོ། ། ་i ) དུན
གཉིས་པ་ལ། ཡན་ལག་གི་དབྱིབས་སོ་སོ་བ་ཤིང་རྟར་འདོད་པ་དགག་པ་དང༌།
ཚོགས་པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ་ལ། ཡན་ལག་གི་
སྔར་ཚོགས་ཀྱི་དབྱིབས་ཁོ་ནར་ཤིང་རྟར་འདོད་པ་དགག་པ་དང་། སྔར་ལས་གཞན་
པའི་དབྱིབས་ཤིང་རྟར་འདོད་པ་དགག་པ་གཉིས། དང་པོ། ཁྱོད་དབྱིབས་ཡན་ལག་
སོགས་ཚིགས་བཅད་གཅིག་གིས་བསྟན་ཏེ། ཁྱོད་ཀྱི་ལུགས་ལ་གལ་ཏེ་ཤིང་རྟའི་ཡན་
ལག་དག་གི་དབྱིབས་ཤིང་རྟ་མ་བཅས་པའི་སྔར་ཡོད་པར་གྱུར་པ་ཇི་ལྟ་བ་བཞིན་དུ་
ཤིང་རྟར་རྟོགས་པའི་གནས་སྐབས་ལའང་སྔར་གྱི་དབྱིབས་དེ་ཁོ་ན་བཞིན་ཡིན་ན།
ཡན་ལག་དེ་དག་སོ་སོར་དབྱེ་བར་གྱུར་པའི་གནས་སྐབས་ན་ཤིང་རྟ་ཡོད་པ་མིན་པ་
ཇི་ལྟར་ད་ལྟ་ཤིང་རྟ་དང་བཅས་པའི་གནས་སྐབས་ན་ཤིང་རྟ་ཡོད་པ་མ་ཡིན་ཏེ། ཤིང་
རྟ་བཅས་མ་བཅས་ཀྱི་གནས་སྐབས་ཀྱི་འཕང་ལོ་སོགས་ལས་དབྱིབས་ཁྱད་པར་དུ་
གྱུར་པ་མེད་པའི་ཕྱིར་རོ། །གཉིས་པ། ད་ལྟར་གལ་ཏེ་སོགས་ཚིགས་བཅད་གཅིག་
གིས་བསྟན་ཏེ། སྔར་གྱི་གནས་སྐབས་ཀྱི་གཞན་པའི་དབྱིབས་ཁོ་ན་ཤིང་རྟ་ཡིན་ནོ་
150

| དབུ་མ་འཇུག་པའི་འབྲུ་འགྲེལ།
ཞེ་ན། དེ་ཡང་མི་རིགས་ཏེ་ད་ལྟ་ཤིང་རྟ་དང་བཅས་པའི་གནས་སྐབས་ཉིད་དུས་འདིར་
རང་གི་འཕང་ལོ་དང་སྲོག་ཤིང་གཟེར་བུ་ལ་སོགས་པའི་རང་རང་གི་དབྱིབས་ཐ་དད་
པ་རེ་ཡོད་ན་འདི་ལ་སྔར་གྱི་འཕང་ལོ་སོགས་ལས་གཞན་དབྱིབས་ཁྱད་པར་དུ་གྱུར་
པ་ཡོད་ན་ཤིང་རྟར་གཟུང་དུ་ཡོད་པར་འགྱུར་ན། རྩིབས་དང་ལྟེ་བ་ལ་སོགས་པས་
ཁྱད་པར་དུ་བྱས་པའི་དབྱིབས་ཅན་འཕང་ལོ་ལ་སོགས་པ་དེ་དག་ལ་སྔར་གྱི་རང་
གི་དབྱིབས་ལས་ཁྱད་པར་བ་ཡོད་པ་མིན་པ་དེ་ཕྱིར་དབྱིབས་ཙམ་ཤིང་རྟར་ཡོད་པ་
མ་ཡིན་ནོ། ། jinpPnncei2་ཀྐལྐར་རྟརྒྱ་ཌ་ཌ་ཤ iཨོཾ་ཏོརྟཁཋ
གཉིས་པ་ཚོགས་ཙམ་གྱི་དབྱིབས་ཤིང་རྟར་འདོད་པ་བཀག་པ་ལ། དངོས་དང༌།
རིགས་པ་དེས་རྒྱུ་སྟོང་པ་ལས་འབྲས་བུ་འབྱུང་བར་འཐད་པར་བསྟན་པ་གཉིས། དང་
པོ༑ གང་ཕྱིར་ཁྱོད་ཀྱི་སོགས་ཚིགས་བཅད་གཅིག་གིས་བསྟན་ཏེ་། གལ་ཏེ་ཁྱོད་ཀྱི་
ཚོགས་པའི་དབྱིབས་ཤིང་རྟར་འདོད་ན་དེ་ཡང་མི་འཐད་དེ། ཚོགས་པ་དངོས་པོ་ཡོད་
ན་དེའི་རྟེན་ཅན་གྱི་དབྱིབས་སུ་གདགས་པར་འགྱུར་ན། ཚོགས་པ་ནི་དངོས་པོར་ཅང་
གྲུབ་པ་མེད་པས་ཤིང་རྟའི་དབྱིབས་དེ་ནི་ཡན་ལག་ཚོགས་པ་ཙམ་གྱི་རྟེན་ཅན་མ་ཡིན་
ན༑ གང་ཞིག་ཅི་ཡང་མ་ཡིན་པའི་ཚོགས་པ་ལ་བརྟེན་པ་འདི་ནི་དབྱིབས་སུ་གདགས་
པ་ལྟ་ཞིག་ཇི་ལྟར་འགྱུར་བཏགས་པ་རྫས་ཀྱི་རྟེན་ཅན་ཁོ་ནར་ཁས་བླངས་པའི་ཕྱིར་
རོ༑ ༑གཉིས་པ་ལ་སྤྱིར་བསྟན་པ་དང་། བྱེ་བྲག་ཏུ་ཕྱེ་སྟེ་བཤད་པ་གཉིས། དང་པོ།
ཁྱོད་ཀྱི་འདི་ནི་སོགས་ཚིགས་བཅད་གཅིག་གིས་བསྟན་ཏེ། ཇི་སྟེ་མི་བདེན་དུ་ཟིན་
ཀྱང་ཚོགས་པ་ལ་བརྟེན་ནས་མི་བདེན་པའི་དབྱིབས་སུ་འགྱུར་རོ་ཞེ་ན། ཁྱོད་ཀྱི་འདོད་
པའི་སྐབས་འདི་ཇི་ལྟར་མི་བདེན་པའི་ཚོགས་པ་ལ་བརྟེན་ནས་མི་བདེན་པའི་དབྱིབས་
སུ་འདོགས་པ་དེ་ལྟར། མི་བདེན་པའི་རྒྱུ་མ་རིག་པ་དང་ས་བོན་དག་ལ་བརྟེན་པར་
151

མཁན་ཆེན་ངག་དབང་དཔལ་བཟང་གིས་མཛད།
བྱས་ནས། འབྲས་བུའི་རྣམ་པ་མི་བདེན་པའི་རང་བཞིན་གྱི་དངོས་པོ་ཐམས་ཅད་སྐྱེ་
བར་ཤེས་པར་གྱིས་ཤིག གཉིས་པ། འདིས་ནི་གཟུགས་སོགས་ཚིགས་བཅད་གཅིག་
གིས་བསྟན་ཏེ། ཤིང་རྟའི་དཔེ་འདིས་ནི་གཟུགས་སོགས་ཡན་ལག་རྣམས་བཀོད་པ་
དེ་ལྟར་གནས་པ་རྣམས་ལ་བུམ་པ་སོགས་ཀྱི་བློར་འགྱུར་རོ་ཞེས་སྨྲ་བའང་རིགས་པ་
མ་ཡིན་ཏེ། དེ་དག་ལ་ཤིང་རྟའི་རྣམ་པར་དཔྱད་པ་མཚུངས་པའི་ཕྱིར་རོ། །དངོས་
རྣམས་ཇི་ལྟར་སྐྱེ་བ་མེད་པ་དེ་ལྟར་ནི་བཤད་ཟིན་ལ། དཔེ་ན་དངོས་པོ་རྣམས་སྐྱེ་བ་
མེད་པས་གཟུགས་ལ་སོགས་པ་དེ་དག་ཀྱང་རང་བཞིན་གྱིས་ཡོད་པ་མིན་པ་དེའི་ཕྱིར་
ཡང་བུམ་པ་ལ་སོགས་པ་ཉེ་བར་གདགས་པའི་རྒྱུར་འཇིམ་པ་ལ་སོགས་པ་དེ་དག་དང་
དབྱིབས་ཀྱི་ཁྱད་པར་དུའང་ཡོད་པ་མི་རིགས་སོ། །
གཉིས་པ་བརྟགས་པ་ཙམ་དུ་རྟོགས་པའི་ཕན་ཡོན་ལ།དཔེ་ཤིང་རྟ་དང་སྦྱར་ཏེ་བཤད་
པ་དང༌། དཔེ་ཅན་བདག་ལ་སྦྱར་ཏེ་བཤད་པ་གཉིས། དང་པོ་ལ། ཐ་སྙད་ཀྱི་རྣམ་
བཞག་མི་འཇིག་པར་ཤིན་ཏུ་འཐད་པའི་ཡོན་ཏན་དང་། དོན་དམ་པ་བདེ་བླག་ཏུ་
རྟོགས་པའི་ཕན་ཡོན་གཉིས། དང་པོ་ལ། མཐའ་བདུན་དུ་མེད་ཀྱང་མ་དཔྱད་པར་
གྲགས་པ་ཙམ་དུ་ཡོད་པར་བསྟན་པ་དང་། རང་བཞིན་མེད་ཀྱང་ལྟོས་ཏེ་བཏག་པའི་
ཐ་སྙད་དེས་དོན་གྲུབ་པའི་ཚུལ་གཉིས། དང་པོ། དེ་ནི་དེ་ཉིད་སོགས་ཚིགས་བཅད་
གཅིག་གིས་བསྟན་ཏེ། ཤིང་རྟ་དེ་ནི་ཇི་སྐད་བཤད་པའི་ཚུལ་དུ་རྣམ་པ་བདུན་གྱིས་
བཙལ་ན། དེ་ཁོ་ན་ཉིད་དོན་དམ་དང་། འཇིག་རྟེན་ཀུན་རྫོབ་ཏུའང་རྣམ་པ་བདུན་
གྱིས་དཔྱད་ན་འགྲུབ་པར་འགྱུར་བ་མིན་མོད་ཀྱི་དེ་ལྟར་རྣམ་དཔྱད་མེད་པར་འཇིག་
རྟེན་ཉིད་ལས་རང་གི་ཡན་ལག་གཟེར་བུ་སོགས་ལ་བརྟེན་ནས་ཤིང་རྟ་འོ་ན་ཅིག་ཆོས་
ཤིག་ཅེས་ཐ་སྙད་ཉེ་བར་འདོགས་པ་ཡིན་ནོ། །གཉིས་པ་དེ་ཉིད་ཡན་ལག་སོགས་
152

༼༢ དབུ་མ་འཇུག་པའི་འབྲུ་འགྲེལ། ༼རྟFi
ཚིགས་བཅད་གཅིག་གིས་བསྟན་ཏེ། ཐ་སྙད་ཤིང་རྟ་དེ་ནི་རང་གི་ཡན་ལག་རྣམས་
ལ་ལྟོས་ནས་ཡན་ལག་ཅན་ཡང་ཡིན་ལ། འཕང་ལོ་ལ་སོགས་ཆ་ཤས་ལ་ལྟོས་ནས་
ཆ་ཤས་ཅན་དང་། ཤིང་རྟ་དེ་ཉིད་ཀྱི་འཕང་ལོ་ལ་སོགས་པ་ཉེ་བར་བླངས་པ་དང་།
ཉེ་བར་ལེན་པའི་བྱ་བ་ལ་ལྟོས་ནས་བྱེད་པ་པོ་ཉིད་དང་ཞེས་འགྲོ་བ་རྣམས་ཀྱི་སྙད་ལ་
དེས་ན་སྐྱེ་བོ་རྣམས་ལ། རང་གི་ཉེ་བར་ལེན་པ་ལ་ལྟོས་ནས་ཉེ་བར་ལེན་པ་པོ་ཉིད་
དུ་འགྲུབ་ལ། དེ་ཕྱིར་རང་གི་སྡེ་པ་གང་དག ཡན་ལག་ཚོགས་པ་ཙམ་ཞིག་ཡོད་ཀྱི་
ཡན་ལག་ཅན་རྣམ་ཐམས་ཅད་དུ་མེད་པ་དང་། ཆ་ཤས་ཙམ་ཞིག་ཡོད་ཀྱི་ཆ་ཤས་
ཅན་མེད་པ་དང་། ལས་འབའ་ཞིག་ཡོད་ཀྱི་བྱེད་པ་པོ་མེད་པ་དང༌། ཉེ་བར་ལེན་པ་
ཡོད་ཀྱི་ལེན་པོ་མེད་པ་ལ་སོགས་འཇིག་རྟེན་གྱི་ཀུན་རྫོབ་ཕྱིན་ཅི་ལོག་ཏུ་སྨྲ་བ་དེ་དག་
གི་ལྟར་ན། གཏན་ཚིག་དེ་དག་གིས་ཡན་ལག་ལ་སོགས་པའང་མེད་པར་འགྱུར་ཏེ།
ཡན་ལག་དང་ཡན་ལག་ཅན་དེ་དག་ཕན་ཚུན་ལྟོས་ནས་བཞག་པའི་ཕྱིར་རོ། །དེའི་
ཕྱིར་འཇིག་རྟེན་ལ་གྲགས་པའི་ཀུན་རྫོབ་ཐ་སྙད་པ་ཀུན་དགག་ཞིང་བརླག་པར་བྱ་བ་
མིན་པས་མ་བརླག་ཅིག་པའོ། །
གཉིས་པ་ལ་དངོས་དང་། དོགས་སྤངས་གཉིས། དང་པོ། རྣམ་བདུན་གྱིས་མེད་སོགས་
ཚིགས་བཅད་གཅིག་གིས་བསྟན་ཏེ། གལ་ཏེ་ཤིང་རྟ་ཞེས་བྱ་བ་འགའ་ཞིག་གྲུབ་པ་
ཡོད་ན་རྣམ་པ་བདུན་ལས་གང་རུང་ཞིག་ཏུ་གྲུབ་དགོས་ན།རྣམ་བདུན་གྱི་རིགས་པས་
དཔྱད་ཞིང་བཙལ་ན་མེད་པའི་ཤིང་རྟ་གང་ཡིན་པ་དེ་ཇི་ལྟར་ཡོད་ཅེས་རྣལ་འབྱོར་པས་
དོན་དམ་དཔྱོད་པའི་རིག་ངོ་ན་ཤིང་རྟ་འདིའི་ཡོད་པ་མ་རྙེད་པ་དེས་ན་ཤིང་རྟ་ཞེས་པ་བློ་
མ་རིག་པས་བསྒྲིབ་པའི་སྐྱེ་བོས་བཏགས་པར་ཟད་ཀྱི་རང་བཞིན་གྱི་ཡོད་པ་མ་ཡིན་
པ༑ དེས་ན་དེ་ལྟར་དཔྱད་ན་དེ་ཁོ་ན་ཉིད་ལའང་བདེ་བླག་ཏུ་འཇུག་པར་འགྱུར་ལ་འང་
153

མཁན་ཆེན་ངག་དབང་དཔལ་བཟང་གིས་མཛད།
གི་སྒྲས་ཀུན་རྫོབ་ཀྱང་ཉམས་པར་མི་འགྱུར་རོ། །དེས་ན་དོན་དམ་དཔྱོད་པའི་སྐབས་
འདིར་ཤིང་རྟ་དེའི་གྲུབ་ཚུལ་དོན་དམ་པར་མི་རྙེད་པ་དང་ཀུན་རྫོབ་ཐ་སྙད་དུ་གྲུབ་
ཚུལ་གོང་བཤད་དེ་ལྟར་འདོད་པར་བྱའོ། ། ་ཌ8  ྀ་༼རྟ་7།མིགཥཀྱ
གཉིས་པ་ཡན་ལག་ཅན་མེད་པར་ཡན་ལག་ཡོད་པར་དགོས་ནས། ཤིང་རྟ་ཡོད་ཉིད་
སོགས་ཚིགས་བཅད་གཅིག་གིས་བསྟན་ཏེ། རྣལ་འབྱོར་པས་ཤིང་རྟ་མ་དམིགས་
པར་མཐོང་ན། དེའི་ཡན་ལག་གི་ཚོགས་པ་ཙམ་དམིགས་པ་ཡོད་དོ་ཞེ་ན། གང་གི་
ཚེ་ཤིང་རྟ་ཡོད་པ་ཉིད་དུ་མ་གྲུབ་པ་དེའི་ཚེ་ཡན་ལག་ཅན་མེད་ན་དེ་ལ་ལྟོས་པའི་ཡན་
ལག་ཀྱང་ཡོད་པ་མིན་ཞིང་ཕན་ཚུན་ལྟོས་ཏེ་བཞག་པའི་ཕྱིར་རོ། །ཡང་ཁོ་ན་རེ་ཤིང་
རྟ་ཞིག་ཀྱང་མ་དམིགས་ན་དེའི་འཕང་ལོ་ལ་སོགས་པའང་དམིགས་པ་མ་ཡིན་ནམ།
ཇི་ལྟར་ཡན་ལག་ཅན་མེད་ན་ཡན་ལག་མེད་ཅེས་བརྗོད་ཅེ་ན། མ་ཡིན་ཏེ་སྔར་ཤིང་
རྟ་མཐོང་བ་ཞིག་ལ་དེ་ལྟར་གྱུར་ན། ཤིང་རྟ་མཐོང་མ་མྱོང་བ་དེ་དག་གིས་ཤིང་རྟའི་
འཕང་ལོ་ལ་སོགས་པ་མཐོང་ན་ཤིང་རྟ་འབྲེལ་བར་ཤེས་པར་མི་འགྱུར་བས་ཤིང་རྟ་
མེད་པར་ཤིང་རྟའི་ཡན་ལག་ཡོད་པ་མ་ཡིན་ནོ།།འོ་ན་སྔ་མའི་བློས་འཛིན་པ་དེ་བདེན་
པ་མ་ཡིན་ནམ་སྙམ་ན། སྔ་མའི་བློ་དེ་སྒྲོ་བཏགས་གི་བློ་ཡིན་ལ་ཕྱི་མའི་བློ་གནས་ཚུལ་
ལ་ཞུགས་པའོ། དཔེར་ན། ཤིང་རྟ་ཚིགས་པ་ན་དེའི་ཡན་ལག་དག་ཀྱང་ཚིག་ཅིང་
མེད་པའི་དཔེ་དེ་བཞིན། རྣམ་པར་དཔྱོད་པའི་བློ་གྲོས་མེས་ཡན་ལག་ཀྱི་ཅན་ཤིང་
རྟའི་ལུས་བསྲེགས་ཏེ་མ་དམིགས་ན་ཡན་ལག་དག་ཀྱང་མེད་ཅིང་མི་དམིགས་ཏེ་ངེས་
པར་བསྲེག་པའི་ཕྱིར་རོ། །གཉིས་པ་དཔེ་ཅན་བདག་ལའང་། རང་བཞིན་མེད་ཀྱང་
ཐ་སྙད་ཀྱི་རྣམ་བཞག་ཤིན་ཏུ་འཐད་པའི་ཚུལ་དང་། དོན་དམ་པར་མངོན་དུ་གྱུར་
ཚུལ་གཉིས། དང་པོ། དེ་བཞིན་འཇིག་རྟེན་སོགས་ཚིགས་བཅད་གཅིག་གིས་བསྟན་
154

།ཌ དབུ་མ་འཇུག་པའི་འབྲུ་འགྲེལ།
ཏེ༑ ཤིང་རྟའི་དཔེ་དེ་བཞིན་དུ་འཇིག་རྟེན་ན་གྲགས་པའི་ཀུན་རྫོབ་ཀྱི་བདེན་པ་རྣམ་
པར་བཞག་པར་བྱ་བའི་ཕྱིར། ཕུང་པོ་དང་། ཁམས་དང་། དེ་བཞིན་སྐྱེ་མཆེད་དྲུག་
ལ་བརྟེན་ནས་བདག་ཀྱང་ཉེ་བར་འདོགས་པའི་ཕྱིར་ཕུང་པོ་ལ་སོགས་པ་དེ་དག་བདག་
གི་ཉེ་བར་ལེན་པ་ཡིན་ལ། བདག་ཀྱང་དེ་དག་གི་ཉེ་བར་ལེན་པ་པོར་འདོད་པ་ཡིན་
ན༑ དེ་ལྟར་གཟུགས་སོགས་ཉེ་བར་ལེན་པ་རྣམས་ལས། བདག་འདི་ནི་བྱེད་པ་པོར་
ཡིན་པར་ཐ་སྙད་དུ་རྣམ་པར་བཞག་སྟེ། བདག་གིས་དགེ་སྡིག་གིས་ལས་བསགས་
པས་བདེ་འགྲོ་དང་ངན་འགྲོའི་ཕུང་པོ་ཉེ་བར་ལེན་པ་ཐ་སྙད་དུ་རྣམ་པར་འཇོག་པའི་
ཕྱིར་རོ། །
གཉིས་པ་ལམ་རྟག་ཆད་དང་བྲལ་བའི་ལྟ་བ་རྟོགས་པ་དང༌། འབྲས་བུ་རྣམ་གྲོལ་
ཐོབ་པར་བསྟན་པ་གཉིས། དང་པོ། དངོས་ཡོད་མིན་ཕྱིར་སོགས་ཚིགས་བཅད་གཅིག་
གིས་བསྟན་ཏེ། རང་བཞིན་གྱིས་དངོས་པོར་ཡོད་པ་མིན་པའི་ཕྱིར་སྔོན་འདས་པའི་
སྐྱེ་བར་བྱུང་བའི་བརྟན་པ་མ་ཡིན་ཞིང༌། དེ་རྩ་ཤེས་ལས་འདས་པའི་དུས་ན་བྱུང་གྱུར་
ཞེས་བྱ་བ་དེ་ནི་མི་འཐད་དོ། །ཞེས་སོ། །སྔོན་མ་བྱུང་བ་ལས་བྱུང་བའི་མི་བརྟན་པའང་
མིན་ཏེ། རྩེས་ལས། མ་བྱུང་བ་ལས་བྱུང་མིན་ཞེས། །འདི་ལ་སྐྱོན་ནི་ཐལ་བར་འགྱུར།།
བདག་ནི་བྱས་པར་འགྱུར་བ་དང༌། །བྱུང་བ་རྒྱུ་མེད་ཅན་དུའང་འགྱུར། ཅེས་པའོ། །
དེ་ནི་སྐྱེ་བ་དང་འཇིག་པའང་མིན་ཏེ། ཉེ་བར་ལེན་པ་བདག་མ་ཡིན་ཞེས་གསུངས་
སོ༑ ༑འདི་ལ་རྟག་པ་དང་མི་རྟག་ལ་སོགས་པ་ཡོད་པ་མ་ཡིན་ཏེ། རྟག་དང་མི་རྟག་
ལ་སོགས་བཞི། །ཞི་བ་འདི་ལ་ག་ལ་ཡོད། །ཞེས་སོ། །བདག་འདི་ནི་ཕུང་པོ་རྣམས་
ལས་དེ་ཉིད་དང་གཞན་ཉིད་དུ་ཡོད་པ་མ་ཡིན་ཏེ། གལ་ཏེ་ཕུང་པོ་བདག་ཡིན་ན། །
སྐྱེ་དང་འཇིག་པ་ཅན་དུ་འགྱུར། །གལ་ཏེ་ཕུང་པོ་རྣམས་ལས་གཞན། །ཕུང་པོའི་
155

མཁན་ཆེན་ངག་དབང་དཔལ་བཟང་གིས་མཛད
མཚན་ཉིད་མེད་པར་འགྱུར། །ཅེས་གསུངས་སོ། །གང་ཞིག་རྣམ་པ་བདུན་གྱིས་བཙལ་
བ་ན་རྟག་པ་དང་མི་རྟག་པ་ལ་སོགས་མཐའ་གང་དུ་གནས་པའི་བདག་དེའི་རང་བཞིན་
ཡོད་པ་མ་ཡིན་ནོ། །
གཉིས་པ་ལ་བཏགས་ཙམ་ཡིན་པས་ངར་འཛིན་ལྷན་སྐྱེས་ཀྱི་ཡུལ་སུན་ཕྱུང་ནུས་པ་
དང་༑ དེ་སུན་ཕྱུང་ནས་བདག་གི་བ་ཡང་མེད་ཚུལ། དེ་གཉིས་ཀ་མེད་ན་རྣམ་པར་
གྲོལ་བ་མཐའ་ཚུལ་གསུམ། དང་པོ། གང་ལ་རྟག་ཏུ་སོགས་ཚིགས་བཅད་གཅིག་
གིས་བསྟན་ཏེ། གང་ཞིག་ཡོངས་སུ་ཚོལ་བ་ན། ཆོས་འདི་ལས་ཕྱི་རོལ་དུ་གྱུར་པ་མུ་
སྟེགས་པ་རྣམས་ཀྱི་ཕུང་པོ་ལས་ཐ་དད་པར་མངོན་པར་འདོད་ཅིང༌། རང་སྡེ་མང་
བཀུར་བདག་ཕུང་པོ་དང་དེ་ཉིད་གཞན་དུ་བརྗོད་དུ་མེད་པར་འཛིན་ཅིང་། བདེ་བར་
གཤེགས་པས་ཉེ་བར་བསྟན་པ་ཁོང་དུ་ཆུད་པ་རྣམས་ཀྱི་ཕུང་པོ་ལ་བརྟེན་ནས་བཏགས་
པ་ཙམ་ཡིན་པས་རང་བཞིན་གྱིས་ཡོད་པ་མ་ཡིན་ནོ་ཞེས་བྱ་བ་ཁོང་དུ་ཆུད་ལ། དེ་
ལྟ་བུ་གང་ལ་རྟག་ཏུ་མི་དང་ཡི་དྭགས་དང་དུད་འགྲོ་ལ་སོགས་པའི་འགྲོ་བ་མ་རིག་པ་
རྗེས་སུ་འབྲེལ་བ་མཐའ་དག་གིས་རྟག་ཏུ་ངར་འཛིན་པའི་བློ་རབ་ཏུ་འབྱུང་ཞིང༌།
བདག་དེའི་དབང་བསྒྱུར་བྱའམ་གདགས་པའི་རྟེན་མིག་སོགས་ནང་གཟུགས་
སོགས་ཕྱི་རོལ་གང་ཡིན་དེར་ངར་འཛིན་པའི་བློ་འབྱུང་བའི་བདག་དེ་ནི་མ་བརྟགས་
པ་ཁོ་ནར་འཇིག་རྟེན་གྱི་གྲགས་པ་ཙམ་གྱི་རྗེས་སུ་འབྲང་སྟེ་གཏི་མུག་གི་དབང་ལས་
གྲུབ་པ་ཡིན་གྱི་རང་གི་ངོ་བོས་གྲུབ་པ་མ་ཡིན་ནོ། །དེས་ན་གཏི་མུག་ལས་བཏགས་
པ་ཙམ་ལས་རྣལ་འབྱོར་པས་བདག་མ་དམིགས་པར་རྟོགས་པས། དེ་ལ་བརྟེན་པའི་
བདག་གི་བ་ཡང་མེད་པར་རྟོགས་ནས་དམིགས་པར་མི་འགྱུར་ལ། དེའི་ཕྱིར་འཁོར་
བ་ལས་གྲོལ་བར་འགྱུར་རོ། །གཉིས་པ། གང་ཕྱིར་བྱེད་པོ་སོགས་ཚིག་རྐང་གཉིས་
156

༩ དབུ་མ་འཇུག་པའི་འབྲུ་འགྲེལ།
ཀྱིས་བསྟན་ཏེ། རྫ་མཁན་མེད་པར་བུམ་པ་མེད་པ་བཞིན་རྒྱུ་མཚན་གང་གི་ཕྱིར། བྱེད་
པ་པོ་མེད་པར་ལས་མེད་དེ། བྱེད་པ་པོའི་བྱ་བ་འཇུག་པའི་ཡུལ་ཉིད་ལ་ལས་ཞེས་
ཐ་སྙད་བཏགས་པའི་ཕྱིར་རོ། །དེའི་ཕྱིར་བྱེད་པ་པོར་གྱུར་པའི་བདག་མེད་པར་ལས་སུ་
གྱུར་པའི་བདག་གི་བ་ཡང་མེད་དེ། དེར་འཛིན་པའི་བདག་ལྟ་སུན་ཕྱུང་བའི་ཕྱིར་རོ། །
གསུམ་པ་དེ་ཕྱིར་བདག་དང་སོགས་ཚིགས་རྐང་གཉིས་ཀྱིས་བསྟན་ཏེ། གོང་དུ་བཤད་
པ་དེ་ཕྱིར་ཕུང་པོ་ལ་བདག་དང་བདག་གི་བ་གཉིས་ཀས་སྟོང་བར་བལྟས་པས་རྟོགས་
ཤིང་གོམས་པས་གོམས་ཅིང་མཐར་ཕྱིན་པར་བྱེད་པའི་རྣལ་འབྱོར་པ་དེ་གྲོལ་བར་
འགྱུར་ཏེ། འཁོར་བར་འཆིང་བྱེད་བདག་དང་ཐམས་ཅད་མཁྱེན་པ་ལ་སྒྲིབ་བྱེད་བདག་
གི་བའམ་ཤེས་བྱའི་སྒྲིབ་པ་མཐའ་དག་སྤང་བའི་ཕྱིར་རོ། །
གཉིས་པ། བདག་དང་ཤིང་རྟ་བཏགས་པ་ཙམ་དུ་བསྟན་པའི་རིགས་པ་དེ་གཞན་ལ་
བསྒྲེ་བ་ལ། བུམ་སྣམས་སོགས་ཆ་དང་ཆ་ཅན་སོགས་ལ་བསྒྲེ་བ་དང༌། རྒྱུ་འབྲས་
ལ་བསྒྲེ་བ་གཉིས། དང་པོ། བུམ་པ་སོགས་ཚིགས་བཅད་གཉིས་ཀྱིས་བསྟན་ཏེ། བུམ་
པ་དང་སྣམ་བུ་དང་རེ་ལྡེ་དང་དམག་དང་ནགས་ཚལ་དང་ཕྲེང་བ་དང༌། ལྗོན་ཤིང་
དང༌༑ ཁང་ཁྱིམ་དང༌།ཤིང་རྟ་ཆེན་པོ་དང༌། ཤིང་རྟ་ཆུང་ངུ་དང༌། མགྲོན་གནས་ལ་
སོགས་པ་དངོས་པོའི་ཆོས་གང་དག ཤིང་རྟ་རྣམ་བདུན་གྱི་དཔེ་དེ་བཞིན་རྣམ་པར་
དཔྱད་ན་མ་གྲུབ་ཀྱང་དངོས་པོ་གང་དག་མ་བརྟགས་གྲགས་པ་ཙམ་གྱི་སྒོ་ནས་འཇིག་
རྟེན་པའི་འགྲོ་བའམ་སྐྱེ་བོ་འདིས་བསྙད་ཅིང་བཏགས་པ་བཞིན་དུ་རྟོགས་པར་བྱ་སྟེ།
ཅིའི་ཕྱིར་ཞེ་ན། ཐུབ་པའི་དབང་པོ་དེ་ནི་འཇིག་རྟེན་གྱི་ཐ་སྙད་ལ་རྩོད་ཅིང་དགག་
པ་མི་མཛད་པར་འཇིག་རྟེན་གྱི་གྲགས་པ་ཙམ་ཞལ་གྱིས་བཞེས་པའི་ཕྱིར་རོ། །བུམ་
པ་དང་མེ་རིས་སྔོ་བསང་ལ་སོགས་ལྟ་བུ་ཡོན་ཏན་དང་ཡོན་ཏན་ཅན་དང༌། བུམ་པ་
157

མཁན་ཆེན་ངག་དབང་དཔལ་བཟང་གིས་མཛད།
དང་གཟུགས་སོགས་ལྟ་བུ་ཡན་ལག་དང་ཡན་ལག་ཅན་དང་། བུམ་པ་དང་ལྟོ་ལྡིར་
ཞབས་ཞུམ་པ་ལྟ་བུ་མཚན་གཞི་དང་། མཚན་ཉིད་དང་། གཟུགས་སོགས་སྡུག་པའི་
ཡུལ་ལ་ལྷག་པར་ཞེན་པ་དང༌། དེའི་རྟེན་ལྟ་བུ་འདོད་ཆགས་དང་ཆགས་པ་དང༌།
བུད་ཤིང་དང་མེ་ལྟ་བུ་བསྲེག་བྱ་དང་བསྲེག་བྱེད་ལ་སོགས་པ་དོན་དེ་དག་རྣམས་ཤིང་
རྟའི་རྣམ་དཔྱད་བྱས་པ་རྣམ་པ་བདུན་དུ་ཡོད་པ་མ་ཡིན་ཞིང༌། རྣམ་པར་དཔྱད་པ་དེ་
ལས་གཞན་མ་དཔྱད་པར་འཇིག་རྟེན་གྲགས་པའི་སྒོ་ནས་དེ་དག་གི་ཐ་སྙད་ཡོད་པ་
ཡིན་ནོ། །གཉིས་པ་ལ། དངོས་དང༌། དེ་རང་ལ་མཚུངས་པའི་རྩོད་སྤངས་གཉིས།
དང་པོ་ལ། རྒྱུ་འབྲས་རང་བཞིན་གྱིས་གྲུབ་ན་གང་སྔ་དྲིས་ནས་དགག་པ་དང༌། རྒྱུ་
འབྲས་འཕྲད་དམ་མ་འཕྲད་པར་སྐྱེད་དྲིས་ནས་དགག་པ། རྒྱུ་འབྲས་གཅིག་མ་གྲུབ་
ན་ཅིག་ཤོས་ཀྱང་མ་གྲུབ་པར་སྟོན་པ། རྩོད་པ་དེ་རང་ལ་མི་མཚུངས་པའི་ཚུལ་དང་
བཞི༑ དང་པོ། གལ་ཏེ་རྒྱུ་ཡིས་སོགས་ཚིགས་བཅད་གཅིག་གིས་བསྟན་ཏེ། གལ་
ཏེ་ཁྱོད་ཀྱིས་ས་བོན་རྒྱུ་ཡིས་བསྐྱེད་པར་བྱ་བ་མྱུ་གུ་སྐྱེད་ན་དེ་ལྟ་ན་ས་བོན་དེ་རྒྱུ་ཡིན་
ཞིང༑ གལ་ཏེ་རྒྱུ་དེས་འབྲས་བུ་མི་སྐྱེད་ན་ནི་འབྲས་བུ་མྱུ་གུ་དེ་མེད་པས་ས་བོན་ཉིད་
རྒྱུ་མེད་ཅན་དུ་འགྱུར་ཏེ། རྒྱུའི་འཇོག་བྱེད་མེད་པའི་ཕྱིར་འབྲས་བུ་མྱུ་གུ་ཡང་ནི་རྒྱུ་
ས་བོན་ཡོད་ན་སྐྱེ་བར་འགྱུར་བའི་ཕྱིར་རྒྱུ་དང་འབྲས་བུ་རང་བཞིན་གྱིས་ཡོད་པ་མ་
ཡིན་ནོ། །རྒྱུའམ་འབྲས་བུ་གང་ཞིག་སྔར་གྲུབ་པ་གང་ཞིག་ལས་རྒྱུའམ་འབྲས་བུ་
སྔར་གང་ཞིག་གྲུབ་པ་དང་ཕྱིས་གང་ཞིག་གྲུབ་པའི་ཁྱད་པར་སྨྲ་དགོས་ན་དེ་ཡང་མི་
ནུས་ཏེ། རྒྱུ་དང་འབྲས་བུ་བརྟེན་ནས་བཏགས་པ་ཡིན་པར་རིག་པར་བྱའོ། །དུས་
མཉམ་དུ་ཡོད་པར་ཡང་སྨྲ་མི་རིགས་ཏེ་དེ་ལྟ་ན་ཕན་ཚུན་རྒྱུ་འབྲས་མིན་ཕྱིར་དཔེར་
ན་ཀ་བུམ་བཞིན་ནོ། །གཉིས་པ་གལ་ཏེ་ཁྱོད་སོགས་ཚིགས་བཅད་གཅིག་གིས་བསྟན་
158

= དབུ་མ་འཇུག་པའི་འབྲུ་འགྲེལ།  ཿ
ཏེ༑ གལ་ཏེ་ཁྱོད་ཀྱི་རྒྱུ་ཡི་འཕྲད་ནས་འབྲས་བུ་སྐྱེད་པར་བྱེད་ན། དེ་ལྟར་འདོད་པ་
དེའི་ཚེ། རྒྱུ་འབྲས་དེ་དག་ནུས་པ་གཅིག་ཏུ་གྱུར་ཏེ་སྐྱེད་བྱེད་རྒྱུ་དང་བསྐྱེད་བྱ་འབྲས་
བུ་ནུས་པ་ཐ་དད་མེད་པར་འགྱུར་ཞིང་དཔེར་ན་ཆུ་ཕྲན་རྒྱ་མཚོར་ཕྲད་པ་ན་ནུས་པ་
རོ་གཅིག་ཏུ་གྱུར་པ་བཞིན་བསྐྱེད་བྱ་སྐྱེད་བྱེད་དུ་མི་འཐད་ལ། ཅི་སྟེ་མ་འཕྲད་པར་
སོ་སོར་གནས་བཞིན་འབྲས་བུ་སྐྱེད་ན་འབྲས་བུ་ཡིན་མིན་ལ། རྒྱུ་འདི་ཡིན་ཞེས་པ་
དང་རྒྱུ་མིན་ཞེས་པའི་རྣམ་དབྱེ་ཁྱད་པར་མེད་པར་འགྱུར་ཏེ། མ་འཕྲད་ན་གཞན་ཡིན་
པ་ཙམ་ལ་ཁྱད་མེད་པའི་ཕྱིར་རོ། །རྒྱུ་འབྲས་རང་བཞིན་གྱིས་གྲུབ་པར་སྨྲ་བ་ལ།། ཕྲད་
པ་དང་མ་འཕྲད་པའི་རྣམ་པར་རྟོག་པ་གཉིས་པོ་འདི་དག་སྤང་ནས་རྟོག་པ་གཞན་གསུམ་
པ་ཞིག་ཡོད་པར་འགྱུར་བ་མ་ཡིན་ཏེ་རྒྱུ་འབྲས་རང་བཞིན་གྱིས་གྲུབ་ན་དངོས་པོ་རྣམས་
ཕྲད་མ་ཕྲད་གཉིས་ལས་མི་སྲིད་པའི་ཕྱིར་རོ། །གསུམ་པ། ཅི་སྟེ་ཁྱོད་ཀྱིས་སོགས་
ཚིགས་རྐང་གཉིས་ཀྱིས་བསྟན་ཏེ། ཅི་སྟེ་རྒྱུ་ཡི་འབྲས་བུ་སྐྱེད་པར་མི་བྱེད་ན་དེ་ཕྱིར་
འབྲས་བུ་ཞེས་བྱ་བ་ཡོད་པ་མིན་པ་དེས་ན་འབྲས་བུ་དང་བྲལ་བའི་རྒྱུ་ནི་རྒྱུ་མེད་པ་
ཅན་དུ་འགྱུར་བས། དེ་ན་རྒྱུ་འབྲས་ཕན་ཚུན་གཅིག་གཅིག་གིས་འཇོག་བྱེད་ཡིན་པས་
གཅིག་མེད་པས་གཅིག་ཤོས་མི་འགྲུབ་པས་དེའི་ཕྱིར་རྒྱུ་འབྲས་རང་བཞིན་གྱིས་ཡོད་
པ་མ་ཡིན་ནོ། །
བཞི་པ། གང་ཕྱིར་འདི་དག་སོགས་ཚིག་རྐང་གཉིས་ཀྱིས་བསྟན་ཏེ། གང་དག་རྒྱུ་
འབྲས་རང་བཞིན་གྱིས་གྲུབ་པར་སྨྲ་བ་དེ་དག་ཇི་སྐད་བཤད་པའི་རྣམ་པར་དཔྱད་པ་
འཇུག་གི གང་ཕྱིར་འདི་དག་རྒྱུ་འབྲས་གཉིས་ཆར་ཡང་ནི་ཀུན་བརྟགས་པ་ཙམ་སྟེ་
དཔེར་ན་རྒྱུ་རྐྱེན་ལས་སྣང་བ་མི་བདེན་པར་གྱུར་པ་སྒྱུ་མའི་གླང་པོ་ཆེ་ལ་སོགས་པ་
བསྐྱེད་པ་དེ་ལ་འཕྲད་མ་འཕྲད་ལ་སོགས་པའི་དཔྱད་པ་མི་འཇུག་ན་དེ་བཞིན་བདེན་
159

མཁན་ཆེན་ངག་དབང་དཔལ་བཟང་གིས་མཛད།
པ་མེད་པར་རྒྱུས་འབྲས་བུ་བསྐྱེད་པ་ཡང་དེ་དང་འདྲ་བའི་ཕྱིར། བདག་དབུ་མ་པ་
ལ་རྒྱུ་འབྲས་ཕྲད་མ་ཕྲད་བརྟགས་པའི་སྐྱོན་དུ་མི་འགྱུར་ཏེ་འཇིག་རྟེན་གྱི་དངོས་པོ་
མ་བརྟགས་པར་གྲུབ་པ་རྣམས་ཀྱང་ཡོད་པ་ཡིན་པས་ཐམས་ཅད་གྲུབ་ལ། སྣང་དུས་
ཉིད་ནས་ཀྱང་བདེན་པ་མེད་པ་སྒྱུ་མ་དང་འདྲ་བའི་ཕྱིར་རོ།
གཉིས་པ་ཐལ་བ་དེ་རང་གི་སུན་འབྱིན་ལ་ཡང་མཚུངས་པའི་རྩོད་སྤང་ལ། རྩོད་པ་
དང་༑ དེའི་ལན་གཉིས། དང་པོ་ལ་འཕྲད་སོགས་རང་ལ་མཚུངས་པར་ཐལ་བས་
རྩོད་པ་དང་། ཐལ་བ་དེ་འདྲ་བ་གཏན་ཚིག་ཡང་དག་མིན་པའི་རྩོད་པ་དང་། རང་
ཕྱོགས་མེད་པའི་སུན་ཅི་ཕྱིན་དུ་རྒོལ་བ་ཡིན་པའི་རྩོད་པ་གསུམ། དང་པོ། སུན་འབྱིན་
འདིས་སོགས་ཚིགས་བཅད་གཅིག་གིས་བསྟན་ཏེ། དབུ་མ་པ་ཁྱོད་ཀྱིས་རྒྱུ་འབྲས་
ངོ་བོ་ཉིད་ཀྱིས་གྲུབ་པ་འགོགས་པའི་སུན་འབྱིན་འདིས་སུན་དབྱུང་བྱ་དང་ཕྲད་ནས་
འབྱིན་ནམ་མ་ཕྲད་པར་སུན་དབྱུང་ཞེས་བརྟགས་པ་ན་སྔར་ཇི་སྐད་བཤད་པའི་ཉེས་
པའི་སྐྱོན་འདི་ཁྱོད་ལའང་འགྱུར་བ་མ་ཡིན་ནམ་ངོ་བོ་གྲུབ་པའི་རྒྱུ་འབྲས་འགོགས་
པ་གང་གི་ཚེ་དེ་སྐད་སྨྲས་པ་ན་ཇི་སྐད་བཤད་པའི་ཚུལ་གྱིས་རང་གི་ཕྱོགས་ཁོ་ན་འཇོམས་
པར་འགྱུར་ཏེ། ཁྱོད་ཀྱི་སུན་འབྱིན་ཉིད་སུན་དབྱུང་བའི་ཤུགས་ཀྱིས་ན་རྒྱུ་འབྲས་
ཀྱིས་གྲུབ་པར་འགྱུར་བའི་ཕྱིར་རོ། །དེ་ལྟར་གྱུར་པ་དེ་ཚེ་དབུ་མ་པ་ཁྱོད་ཀྱིས་སུན་
དབྱུང་བྱ་རྒྱུ་འབྲས་ངོ་བོ་ཉིད་ཀྱིས་གྲུབ་པ་སུན་འབྱིན་པར་ནུས་པ་མ་ཡིན་ནོ། །གཉིས་
པ་གང་ཕྱིར་སོགས་ནས་དམ་པས་བཞེད་མི་འགྱུར་ཞིང་ཞེས་པའི་བར་གྱིས་བསྟན་ཏེ།
གང་ཕྱིར་དེ་ལ་རང་ཚིག་ལའང་ཐལ་བ་མཚུངས་པ་ནི་བཤད་ཟིན་ཏོ། །རྒྱུ་འབྲས་
མ་ཕྲད་པར་མི་སྐྱེད་ཞེས་སུན་ཕྱུང་བ་ནི་མི་རིགས་ཏེ་ཁབ་ལེན་དང་མ་ཕྲད་པར་ལྕགས་
ལེན་པ་བཞིན་ཡིན་པས། དེ་ལྟ་ན་དབུ་མ་པ་ཁྱོད་ཀྱིས་ལྟག་ཆོད་ཀྱིས་རིགས་པ་མེད་
160

དབུ་མ་འཇུག་པའི་འབྲུ་འགྲེལ།
པར་དངོས་པོ་མཐའ་དག་ལ་སྐུར་པ་འདེབས་པ་དེའི་ཕྱིར། ཁྱོད་ནི་སྐྱེས་བུ་དམ་པ་
རྣམས་ཀྱིས་བཞེད་པར་མི་འགྱུར་ཞིང་དབུ་མའི་གཏན་ཚིག་དེ་དག་ནི་ལྟག་ཆོད་འབའ་
ཞིག་ཡིན་པར་ཁོ་བོ་དངོས་སྨྲ་བས་གོ་འོ་ཞེས་རྒོལ་ལོ།།གསུམ་པ་གང་གི་ཕྱིར། ཁྱོད་
ལ་རང་ཕྱོགས་མེད་པས་སུན་ཅི་འབྱིན་དུ་རྒོལ་བའང་ཡིན་ནོ་ཞེས་པས་བསྟན་ཏེ། རྒྱུ་
མཚན་གང་གི་ཞེ་ན། དབུ་མ་པ་ཁྱོད་ལ་རང་ཕྱོགས་མེད་པས་སུན་ཅི་འབྱིན་དུ་རྒོལ་
བར་ཡང་འགྱུར་ཏེ། རང་ཕྱོགས་བཞག་པ་དང་བྲལ་ཞིང་གཞན་ཕྱོགས་སུན་འབྱིན་
པ་ལ་ཞུགས་པ་ཙམ་ཡིན་པའི་ཕྱིར་རོ། །
གཉིས་པ་ལ། ཕྲད་སོགས་ཀྱི་ལན་བསྟན་པ་དང༌། ལན་ལྷག་མ་གོང་དུ་བཤད་ཟིན་
པར་བསྟན་པ་གཉིས། དང་པོ་ལ། རྩོད་པ་དེ་གཞན་ཕྱོགས་ལ་འགྱུར་གྱི་རང་ཕྱོགས་
ལ་མི་འགྱུར་བའི་ཚུལ་མདོར་བསྟན། དེ་རིགས་པས་རྒྱས་པར་བཤད་པ་གཉིས།
དང་པོ། སུན་འབྱིན་པས་སུན་སོགས་ཚིགས་བཅད་གཅིག་གིས་བསྟན་ཏེ། སུན་
འབྱིན་པས་སུན་དབྱུང་བྱ་ཕྲད་པའམ་མ་འཕྲད་པས་སུན་འབྱིན་ཞེས་རང་གི་ཚིག་ལའང་
མཚུངས་པའི་ཉེས་པ་འདི་རྒོལ་བ་གང་ལ་སུན་འབྱིན་སུན་དབྱུང་བྱ་གཉིས་ཀ་ར
བཞིན་གྱིས་གྲུབ་པོ་ཞེས་ངེས་པར་ཕྱོགས་ཡོད་པར་སྨྲ་བ་དེ་ལ་འགྱུར་དེ། རྣམ་པ་
གཞན་མི་སྲིད་པའི་ཕྱིར་རོ། །དབུ་མ་པ་བདག་ལ་བདེན་པར་ཁས་བླངས་པའི་ཕྱོགས་
ཡོད་པ་མིན་པས་ཕྲད་ནས་སུན་དབྱུང་ངམ་མ་ཕྲད་པར་དབྱུང་ངམ་ཞེས་པའི་ཉེས་པ་
འདི་རང་ཚིག་ལ་ཐལ་བར་འགྱུར་བ་འདི་ནི་སྲིད་པ་མ་ཡིན་ནོ། །གཉིས་པ། དཔེ་
བསྟན་པ། དོན་བསྒྲུབ་པ། ཇི་ལྟར་རྩོད་ཀྱང་རང་བཞིན་མེད་པའི་ཕྱོགས་སུན་འབྱིན་
མི་ནུས་པའི་ཚུལ་གྱིས་མཇུག་བསྡུ་བ་གསུམ། དང་པོ་ལ་གཟུགས་བརྙན་གྱི་དཔེ་སྤྱིར་
བསྟན་པ་དང་། གཟུགས་བརྙན་མི་བདེན་ཀྱང་བརྟེན་ནས་གདོང་གི་དྲི་མ་སྦྱོངས་ནུས་
161

མཁན་ཆེན་ངག་དབང་དཔལ་བཟང་གིས་མཛད།
པའི་དཔེ་བྱེ་བྲག་ཏུ་བཤད་པ་གཉིས། དང་པོ་ཇི་ལྟར་ཁྱོད་ཀྱི་ཉི་མའི་སོགས་ཚིགས་
བཅད་གཅིག་གིས་བསྟན་ཏེ། ཇི་ལྟར་ཁྱོད་ཀྱི་ཉི་མའི་དཀྱིལ་འཁོར་ལ་ཡོད་པའི་
གཟུགས་བཟུང་བ་ལ་སོགས་པའི་ཁྱད་པར་རྣམས། ཆུ་ཤིན་ཏུ་དྭངས་བ་ལ་ཉི་མའི་
གཟུགས་བརྙན་ཤར་བ་ན་མཐོང་ཞིང་རྟོགས་པར་འགྱུར་བ་དེའི་ཚེ་ཉི་མའི་དཀྱིལ་
འཁོར་དང་གཟུགས་བརྙན་རང་བཞིན་གྱིས་མེད་པས་རྣམ་པར་ཕྲད་པ་དང་མ་ཕྲད་
པར་ཞེས་དཔྱད་པ་འཐད་པ་མི་རིགས་མོད་འོན་ཀྱང་གཟུགས་བརྙན་ལ་བརྟེན་ནས་
ཐ་སྙད་ཙམ་ཞིག་ཏུ་ཉི་མའི་དཀྱིལ་འཁོར་ལ་ཡོད་པའི་གཟུགས་བཟུང་བ་སོགས་མཐོང་
བར་འགྱུར་བ་དེ་བཞིན་དབུ་མ་པ་ལ་བདེན་པའི་དཔེ་མེད་པས་ཁྱོད་ཀྱི་ཐལ་བ་མི་
འཇུག་གོ གཉིས་པ་མི་བདེན་བཞིན་དུ་སོགས་ཚིགས་བཅད་གཅིག་གིས་བསྟན་ཏེ།
དཔེར་ན་གཟུགས་བརྙན་མི་བདེན་བཞིན་དུའང་རང་གི་བྱད་བཞིན་ལ་ཡོད་པའི་ནག་
ནོག་པ་སྤང་ནས་མཛེས་པར་བསྒྲུབ་པར་བྱ་བའི་ཕྱིར། བྱི་དོར་ལ་འཇུག་པ་ཡོད་ཅིང་
སྒྲུབ་པ་དེ་གཟུགས་བརྙན་དང་བྱད་བཞིན་ཕྲད་མ་ཕྲད་ཀྱི་དཔྱད་པ་མི་འཇུག་པ་ཇི་
ལྟར༑ རང་བཞིན་མེད་པའི་སུན་འབྱིན་གྱིས་སུན་དབྱུང་བྱ་སུན་འབྱིན་པ་འདིར་ཡང་
རྒོལ་བ་པོ་གང་གི་ཤེས་རབ་ཀྱི་གདོངས་མི་ཤེས་པའི་དྲི་མ་སྦྱང་བར་བྱས་པ་ལས་
མངོན་པར་འདོད་པའི་དོན་གྱི་གཟུགས་བརྙན་གཏོད་ནུས་པར་མཐོང་བའི་དབུ་མ་པའི་
ཇི་སྐད་བཤད་པའི་གཏན་ཚིག་མི་བདེན་པའི་རང་བཞིན་ཅན་གྱིས་ཀྱང་དངོས་སྨྲ་བའི་
ཕྱོགས་འཐད་པ་དང་བྲལ་བ་སོགས་ཀྱི་བསྒྲུབ་བྱ་རྟོགས་པར་ཤེས་པར་བྱའོ། །
གཉིས་པ་དོན། གལ་ཏེ་རང་གི་སོགས་ཚིགས་བཅད་གཅིག་གིས་བསྟན་ཏེ། གལ་
ཏེ་དབུ་མ་པ་རང་ལུགས་ལ་སྒྲུབ་བྱ་གོ་བྱེད་ཀྱི་གཏན་ཚིགས་རང་བཞིན་དངོས་པོ་བདེན་
པར་གྲུབ་པ་དང༌། དངོས་སུ་གོ་བྱ་ཉིད་དུ་གྱུར་པ་བསྒྲུབ་བྱའི་ངོ་བོ་གྲུབ་པར་ཡོད་
162

== དབུ་མ་འཇུག་པའི་འབྲུ་འགྲེལ།
པར་འགྱུར་བ་ཞིག་ན། རྟག་པ་དང་མི་རྟག་པ་དང་ཕྲད་མ་ཕྲད་སོགས་ཀྱི་རིགས་པ་
ཉེ་བར་སྦྱོར་ནས་སུན་དབྱུང་བ་ཞིག་ན། ཁོ་བོ་ཅག་ལ་བདེན་པའི་ཕྱོགས་ཁས་ལེན་
པ་ཡོད་པ་མིན་པས། ཁྱོད་ཀྱི་ཁོ་བོ་ཅག་ལ་རང་ཚིགས་ལའང་ཐལ་བ་མཚུངས་པ་
ལ་སོགས་པའི་སུན་འབྱིན་པ་འགོད་པ་ནི་ཡིད་ཆད་འབའ་ཞིག་ཡིན་པར་རྟོགས་ཏེ་
དཔེར་ན་སྐྲ་ཤད་ཀྱི་སྣང་བ་མཐོང་བས་མིག་དག་པའི་མཐོང་བ་ལ་མི་གནོད་པ་བཞིན་
ནོ༑ ༑གསུམ་པ་མཇུག་བསྡུ་བ། དངོས་རྣམས་མཐའ་དག་སོགས་ཚིགས་བཅད་གཅིག་
གིས་བསྟན་ཏེ། དངོས་པོ་མཐའ་དག་གི་ཆོས་རྣམས་དངོས་སྨྲ་བ་རྣམས་ལ་དངོས་པོ་
མེད་པར་རྟོགས་སུ་གཞུག་པར་ནི་ནུས་ཞིང་ཆོས་སླ་སྟེ་སྒྱུ་མ་དང་གཟུགས་བརྙན་དང་
ཆུ་ཟླ་ལ་སོགས་པའི་དཔེ་དང་གཏན་ཚིག་གིས་བསྒྲུབ་ནུས་ན། དེ་ལྟར་དངོས་སྨྲ་བས་
དངོས་པོ་རང་བཞིན་གྱིས་གྲུབ་པའོ། །ཞེས་གཞན་དག་དབུ་མ་པ་ལ་བསྟན་ཞིང་ཁོང་
དུ་ཆུད་པར་བདེ་བླག་ཏུ་ནི་བསྒྲུབ་པར་ནུས་པ་མ་ཡིན་ཏེ་གཉིས་ཀ་ལ་གྲགས་པའི་
བདེན་པའི་དཔེ་དང་གཏན་ཚིག་ཀྱང་ཡོད་པ་མ་ཡིན་ནོ། །དེ་ལྟར་ཁོ་བོ་ཅག་གི་རྩོད་
པ་ཐམས་ཅད་བཟློག་པ་ཡིན་ལ་ལན་སུས་ཀྱང་བརྗོད་ནུས་པ་མ་ཡིན་ནོ། །དེ་བས་
ན་སྲིན་བུའི་ཁ་ཆུ་ལྟར་རྟོག་གེ་ངན་པའི་སྲད་བུས་བྲེས་པའི་རྒྱ་བྲན་ཏེ་འཇུག་པར་ཅི་
སྟེ་བྱེད་དེ་འདྲའི་ལུགས་ངན་དེ་གཏང་བར་བྱའོ་ཞེས་ཡང་དག་པའི་ལམ་དྲང་པོར་
འདིར་ཞུགས་ཅིག་ཅེས་བཅོལ་བར་བྱེད་དོ། །
གཉིས་པ་ལྷག་མ་ཞལ་འཕང་བ། སུན་འབྱིན་ལྷག་མ་སོགས་ཚིགས་བཅད་གཅིག་
གིས་བསྟན་ཏེ། རྒྱུ་འབྲས་ངོ་བོ་ཉིད་ཀྱིས་གྲུབ་པར་སྨྲ་བ་ལ་སུན་འབྱིན་ལྷག་མ་སྔར་
དངོས་པོ་རྣམས་མཐའ་བཞི་ལས་སྐྱེ་བ་བཀག་པ་སོགས་གོང་དུ་བསྟན་པའང་ཤེས་པར་
བྱས་ནས། རྒོལ་བ་གང་གིས་ཁྱོད་ཀྱིས་སུན་འབྱིན་འདིས་སུན་དབྱུང་བྱ་ཕྲད་པའམ་
163

མཁན་ཆེན་ངག་དབང་དཔལ་བཟང་གིས་མཛད།
མ་ཕྲད་པར་སུན་འབྱིན་ཞེས་པའི་བརྟགས་པ་སོགས་དངོས་སྨྲ་བའི་ཕྱོགས་ཀྱི་རྒོལ་
བའི་ལན་གྱི་ཆེད་དུ་འདིར་བཏང་བར་བྱ་སྟེ་མཐའ་བཞིར་སྐྱེ་བ་མེད་ན་ཕྲད་པ་ལ་
སོགས་པའི་དཔྱད་པ་མི་འཇུག་པའི་ཕྱིར་རོ། །དེས་ན་རང་ཕྱོགས་སྒྲུབ་པའམ་གཞན་
ཕྱོགས་སེལ་བར་བྱེད་པ་མ་ཡིན་ཏེ་བསལ་བྱའི་དངོས་པོ་ཅུང་ཟད་ཀྱང་མི་དམིགས་
པའི་ཕྱིར། དེའི་ཕྱིར་ཁོ་བོ་ཅག་ལ་སུན་ཅི་ཕྱིན་དུ་རྒོལ་བ་པོ་ཡིས་ཉེས་པ་ཡང་ཇི་ལྟར་
ཡོད་པ་ཡིན་ཏེ་མིན་པར་དེ་སྐད་སྔར་བཤད་ཟིན་ཏོ། །དེ་ལྟ་བུ་ལ་སོགས་པའི་སུན་
འབྱིན་ལྷག་མ་ནི་ཕྱོགས་དེ་ཉིད་ཀྱིས་རྟོགས་པར་བྱའོ། །
གཉིས་པ་རིགས་པས་གཏན་ལ་ཕབ་པའི་སྟོང་ཉིད་ཀྱི་དབྱེ་བ་ལ། མདོར་བསྟན། རྒྱས་
བཤད་གཉིས། དང་པོ། བདག་མེད་འདི་ནི་སོགས་ཚིགས་བཅད་གཉིས་ཀྱིས་བསྟན་
ཏེ༑ཆོས་དང་གང་ཟག་གི་བདག་མེད་གཉིས་པོ་འདི་ནི་ཐེག་པ་ཆུང་ངུ་དང་ཆེན་པོའི་
གདུལ་བྱའི་འགྲོ་བ་རྣམ་པར་གྲོལ་བའི་ཕྱིར་གསུངས་ཏེ་ཉན་ཐོས་དང་རང་རྒྱལ་གཉིས་
ལ་ཉོན་མོངས་པའི་སྒྲིབ་པ་སྤང་བའི་ཕྱིར་གང་ཟག་གི་བདག་མེད་པ་འབའ་ཞིག་
གསུངས་ལ། བྱང་ཆུབ་སེམས་ལ་ཉོན་ཤེས་གཉིས་ཀའི་སྒྲིབ་པའི་གཉེན་པོའི་ཕྱིར་
ཆོས་ཀྱི་བདག་མེད་པའང་གསུངས་ལ། འདིར་ཁ་ཅིག་ཉན་རང་གིས་གང་ཟག་གི་
བདག་མེད་རྟོགས་པ་ཆོས་བདག་མེད་རྟོགས་པ་ལ་རག་ལས་པས་ཆོས་བདག་མེད་
ཡང་རྟོགས་པ་ཡོད་མོད་ཞེས་སྨྲ་བ་ནི་མ་ཡིན་སྟེ། སྤྱིར་རྒྱལ་བས་ངེས་དོན་གྱི་མདོ་
སྡེ་དག་ལས་ཉན་རང་ལ་ཆོས་བདག་མེད་རྟོགས་པ་ཡོད་པར་གསུང་ཞིང་། རྒྱལ་ཚབ་
མ་ཕམ་པ་དང་། ཀླུ་སྒྲུབ་དང་ཟླ་བའི་དབུ་མ་འཇུག་པའི་རང་འགྲེལ་ལ་སོགས་པ་
ཚད་མར་གྱུར་པའི་སྐྱེས་བུ་འཕགས་པའི་ས་བརྙེས་པ་བློ་གྲོས་ཀྱི་སྤྱན་ཡངས་བ་དག་
གིས་ཉན་ཐོས་ལ་གང་ཟག་གི་བདག་མེད་རྟོགས་པ་ཡོད་ལ་ཆོས་བདག་རང་བཞིན་
164

དབུ་མ་འཇུག་པའི་འབྲུ་འགྲེལ།
མེད་པར་རྟོགས་པ་མེད་པས་དེ་བས་ཉན་ཐོས་ཀྱི་ངར་འཛིན་ལྷན་སྐྱེས་ཀྱིས་བསྐྱེད་
པའི་ཉོན་སྒྲིབ་སྤང་ཞིང་འཁོར་བ་ལས་གྲོལ་ཞིང་། རང་རྒྱལ་གྱི་ཆོས་བདག་ཕྱི་གཟུང་
བ་རང་བཞིན་མེད་པར་རྟོགས་ལ་འཛིན་པ་སྐད་ཅིག་ཆ་མེད་མེད་པར་མ་རྟོགས་པས་
སྤང་བྱའང་ཉོན་སྒྲིབ་དང་ཤེས་སྒྲིབ་ཕྱོགས་རེ་སྤང་བ་ཡིན་ཞིང་། བྱང་ཆུབ་སེམས་
དཔའ་བདག་མེད་གཉིས་པོ་རྟོགས་པས་ཉོན་ཤེས་གཉིས་ཀའི་སྒྲིབ་པ་སྤང་བར་གསུངས་
ན༑ ཉན་རང་བྱང་སེམས་གསུམ་པོར་གང་ཟག་དང་ཆོས་རང་བཞིན་མེད་པར་རྟོགས་
པ་ལ་ཁྱད་པར་མེད་པ་ཁས་བླངས་ན་སྤངས་བྱ་ལའང་ཁྱད་པར་མེད་པར་ཁས་ལེན་
དགོས་ཏེ། གཉེན་པོའི་ཡེ་ཤེས་ལ་ཁྱད་པར་མེད་པའི་ཕྱིར་རོ།།དེ་ལྟར་ན་དབང་པོ་
རྣོ་རྟུལ་དང་ཐེག་པ་ཆེ་ཆུང་དང༌། འཕགས་པ་གསུམ་གྱིས་སྤང་རྟོགས་ཀྱི་ཡོན་ཏན་
ལ་ཁྱད་པར་མེད་པའི་ཕྱིར་རོ། །དེས་ན་ཆོས་ཀྱི་བདག་མེད་དང་གང་ཟག་གི་བདག་
མེད་གཉིས་ཕྱེ་སྟེ་གསུངས་ལ། དེ་ལྟར་སྟོན་པས་སླར་ཡང་ཐེག་པ་ཆེན་པོའི་གདུལ་
བྱ་རྣམས་ལ་ཕྱེ་སྟེ་རྣམ་པ་མང་པོ་སྒོ་དུ་མ་ནས་རྣམ་གྲངས་དང་རྣམ་གྲངས་མིན་པའི་
དོན་དམ་གཉིས་རྒྱས་པར་གསུངས་ལ་སྤྲོས་པ་དང་བཅས་པའི་སྟོང་པ་ཉིད་བཅུ་དྲུག་
དུ་བཤད་ནས་ཡང་མདོར་བསྡུས་ཏེ་སླར་ཡང་བཞིར་བཤད་པ་དེ་དག་གི་ནི་ཐེག་ཆེན་
དུ་ཡང་རྒྱས་པར་བསྟན་པར་བཞེད་པ་ཡིན་ནོ། །
གཉིས་པ་ལ་རྒྱས་པར་བཅུ་དྲུག་ཏུ་དབྱེ་བ་དང༌། བསྡུས་ཏེ་བཞིར་དབྱེ་བ་གཉིས།
དང་པོ་ལ་ནང་སྟོང་པ་ཉིད་སོགས་བཞི་བཤད་པ། ཆེན་པོ་སྟོང་པ་ཉིད་སོགས་བཞི་
བཤད་པ། མཐའ་ལས་འདས་པའི་སྟོང་པ་ཉིད་སོགས་བཞི་བཤད་པ་ཆོས་ཐམས་
ཅད་སྟོང་པ་ཉིད་སོགས་བཤད་པ་བཞི། དང་པོ་ལ་ནང་སྟོང་པ་ཉིད་དང་། ཕྱི་སྟོང་
པ་ཉིད་ཕྱི་ནང་སྟོང་པ། སྟོང་པ་ཉིད་སྟོང་པ་ཉིད་བཞི་ལས། དང་པོ་གང་ཕྱིར་སོགས་
165

མཁན་ཆེན་ངག་དབང་དཔལ་བཟང་གིས་མཛད།
ཚིགས་བཅད་གཉིས་དང་ཚིག་རྐང་གཅིག་གིས་བསྟན་ཏེ། གང་གི་ཕྱི་ནང་སྟོང་པ་
ཉིད་ཅེས་བརྗོད་ཅེ་ན། གང་གི་ཕྱིར་མིག་སོགས་ཀྱི་རང་བཞིན་དེ་ཁོ་ན་ཉིད་ཡིན་པ་
དེའི་ཕྱིར་མིག་ནི་མིག་གི་ངོ་བོས་སྟོང་པ་དང་དེ་བཞིན་དུ་རྣ་བ་དང་སྣ་དང་ལྕེ་དང་ལུས་
དང་ཡིད་ཀྱི་སྐྱེ་མཆེད་དག་ནི་རང་རང་གི་ངོ་བོས་སྟོང་ཞིང་དེ་ལྟར་བསྙད་ལ། རང་
བཞིན་ཅུང་ཟད་གཅིག་ཡོད་ན་ཐེར་ཟུག་ཏུ་གནས་པའམ་མི་རྟག་པར་འགྱུར་ན་དེ་མེད་
པས་ཐེར་ཟུག་གནས་པ་མ་ཡིན་པ་དང༌། རང་བཞིན་མེད་པ་ལ་སྐད་ཅིག་གིས་རྒྱུན་
འཇིག་པའང་མ་ཡིན་པ་ཉིད་ཀྱི་ཕྱིར། མིག་ལ་སོགས་པ་སྐྱེ་མཆེད་དྲུག་པོའི་ཆོས་
རྣམས་རང་གི་ངོ་བོ་རང་བཞིན་མེད་པ་གང་ཡིན་པ་དེ་དག་ནི་ནང་དོན་དབང་པོས་
བསྡུས་པ་སྟོང་པའི་ཕྱི་ནང་སྟོང་པ་ཉིད་དུ་འདོད་པ་ཡིན་ནོ། །འདིར་དགག་བྱ་ལ་དོན་
དམ་གྱི་སྒྲས་སྦྱར་མི་དགོས་ཏེ་ཆུ་ཟླ་བཞིན་ནོ། །ཕྱིས་ཀྱི་དབུ་མ་ཁ་ཅིག་གིས་རང་
བཞིན་དང་བདེན་པར་ཁྱད་པར་སྦྱར་དགོས་ཞེས་འཆད་པས་ནི་ཟབ་མོའི་དོན་ཁོང་
དུ་མ་ཆུད་པའི་རང་མཚང་བསྟན་པར་ཟད་དེ། དབུ་མ་པས་རྟེན་འབྲེལ་སྨྲ་བ་ལ་རྟག་
ཆད་ཀྱི་ཕྱོགས་གང་གིས་སྐྱོན་མེད་པ་ཤེས་པ་ནི་གནད་གལ་པོ་ཆེའོ། །དེས་ན་མིག་
ལ་སོགས་པའི་ཆོས་ཅན་དེ་ཉིད་ཀྱིས་རང་གི་ངོ་བོ་རྟག་མི་རྟག་ལ་སོགས་པའི་སྤྲོས་
པའི་མཐའ་གང་དུ་མི་གནས་པའི་ཕྱིར་སྟོང་པ་ཉིད་ཅེས་ཐ་སྙད་བཏགས་པ་ཟད་དོ། །
གཉིས་པ་གང་ཕྱིར་སོགས་ཚིག་རྐང་དྲུག་གིས་བསྟན་ཏེ། གང་ཕྱིར་གཟུགས་ལ་སོགས་
པ་དེའི་རང་བཞིན་སྟོང་པ་ཉིད་དེ་ཁོ་ན་ཉིད་ཡིན་ཕྱིར་གཟུགས་ནི་གཟུགས་ཀྱིས་སྟོང་
ལ་དེ་བཞིན་དུ་སྒྲ་དང་དྲི་དང་རོ་དང་རེག་བྱ་དང་ཆོས་ཀྱི་ཁམས་རྣམས་ཀྱང་རང་རང་
གི་ངོ་བོས་སྟོང་སྟེ་གཟུགས་སོགས་རང་བཞིན་མེད་པ་ཉིད་ཡིན་ཏེ་གཟུགས་བརྙན་
བཞིན་ནོ། །དེས་ན་ཕྱི་རོལ་གྱི་ཆོས་གཟུགས་སོགས་རང་གི་ངོ་བོས་སྟོང་པ་ཉིད་ཀྱི་
166

7 དབུ་མ་འཇུག་པའི་འབྲུ་འགྲེལ།
སྟོང་པ་ཉིད་དུ་འདོད་དོ།ཚུ་།འདིར་ཁ་ཅིག་ཕུང་པོ་ལས་གཞན་པའི་དོན་དམ་པར་ཡོད་
པར་འདོད་པ་ལ་གྲངས་ཅན་པའི་བདག་དང་། བདེ་གཤེགས་སྙིང་པོའི་མིང་ཅན་
གྱིས་ཞེས་མ་རངས་པའི་ཚིག་གིས་རྟག་བདག་དང་མཉམ་དུ་འགོག་པ་ནི་ངེས་དོན་
སྙིང་པོའི་མདོ་དང་དེ་སྟོན་པའི་སངས་རྒྱས་དང་དེ་འཛིན་པའི་ས་བཅུའི་སེམས་དཔའ་
ཆེན་པོ་རྣམས་ལ་བསྐུར་པ་བཏབ་པ་ཡིན་ཏེ། ཆོས་ཉིད་བདེ་བར་གཤེགས་པའི་སྙིང་
པོ་ཡེ་ཤེས་མངོན་དུ་གཟིགས་པ་ཐམས་ཅད་མཁྱེན་པས་ངེས་པ་དོན་གྱི་གདུལ་བྱ་
རྣམས་ལ་བདེ་བར་གཤེགས་པའི་སྙིང་པོ་དེ་གསུང་གི་གཞན་ཡང་ཉན་ཐོས་དང་རང་
སངས་རྒྱས་དང་ས་བཅུའི་སེམས་དཔའ་ཆེན་པོ་དག་གིས་དེ་བཞིན་གཤེགས་པའི་སྙིང་
པོ་ལ་ཇི་ལྟ་བ་བཞིན་ལྟ་མི་ནུས་པ་དཔེར་ན་བྱིས་པ་བཙས་མ་ཐག་པས་ཉི་མའི་དཀྱིལ་
འཁོར་ལ་ལྟ་མི་ནུས་པ་དང་མཚུངས་པར་རྒྱུད་བླ་མ་སོགས་ནས་གསུངས་ན། བྱིས་
པ་རྟོག་གེ་པས་དེ་རང་བཞིན་གྲངས་ཅན་པའི་བློས་ཀུན་བརྟགས་པའི་བདག་དང་
འདྲའོ་ཞེས་གཞལ་ཤེས་ཚོད་མི་འདྲའོ། །
གསུམ་པ་གཉིས་ཆར་སོགས་ཚིགས་རྐང་གཉིས་ཀྱིས་བསྟན་ཏེ། བཤད་མ་ཐག་པའི་
ཕྱི་ནང་གི་སྐྱེ་མཆེད་གཉིས་ཀ་བསྡོམ་པའོ། །ཡང་ན་དབང་རྟེན་ཁོག་པ་ཉིད་རྒྱུད་ཀྱི་
བསྡུས་པས་ནང་དང༌། གཟུགས་ཀྱི་སྐྱེ་མཆེད་ཡིན་པས་ཕྱི་ནང་གཉིས་ཆར་བཏགས་
པ་ཡིན་པ་དེ་ཉིད་རང་བཞིན་གྱིས་བདེན་པ་མེད་ཅིང་སྟོང་པ་ཉིད་ཡིན་པ་ནི་ཕྱི་ནང་
སྟོང་པ་ཉིད་ཅེས་བསྟན་པ་ཡིན་ནོ། །ཕྱི་དང་ནང་དང་གཉིས་ཀ་སྟོང་པ་ཉིད་གསུམ་
བསྟན་པས་ནང་མིག་སོགས་དང་ཕྱི་རོལ་གཟུགས་སོགས་བདག་དང་བདག་གི་བར་
ལྟ་བ་ཐམས་ཅད་གཟུགས་ལ་སོགས་པར་ཆགས་ནས་ཉོན་མོངས་སྐྱེ་བ་ཐམས་ཅད་
བཟློག་པའི་ཕྱིར་དང༌། དེང་སོགས་བདེན་པས་སྟོང་ཤུལ་གྱི་སྟོང་གཞི་ཡོད་པར་འཛིན་
167

མཁན་ཆེན་ངག་དབང་དཔལ་བཟང་གིས་མཛད།
པ་དག་ཚུལ་འདིས་བསལ་བ་ཡིན་ནོ། །བཞི་པ་ཆོས་རྣམས་རང་བཞིན་སོགས་ཚིགས་
སུ་བཅད་པ་གཉིས་ཀྱིས་བསྟན་ཏེ། ཕྱི་ནང་གི་ཆོས་ཐམས་ཅད་རང་གི་ངོ་བོས་སྟོང་
པའི་རང་བཞིན་མེད་པའང་ཡིན་པ་ནི་མཁས་པ་རྣམས་ཀྱིས་སྟོང་པ་ཉིད་ཅེས་བསྙད་
ལ༑ སྟོང་པ་ཉིད་དེ་ཡང་སྟོང་ཉིད་རང་གི་ངོ་བོས་སྟོང་པར་འདོད་པ་ཡིན་ཏེ་སྟོང་ཉིད་
དེ་ལ་བདེན་པའི་ཆོས་སུ་འཛིན་པ་མེད་པས་སྟོང་པ་ཉིད་ཅེས་བྱ་བའི་སྟོང་ཉིད་ནི། སྟོང་
པ་ཉིད་སྟོང་པ་ཉིད་ཅེས་བྱའོ། །འདི་ནི་གདུལ་བྱ་བླུན་པོ་ཁ་ཅིག་སྟོང་པ་ཉིད་དུ་བསྟན་
ན་སྟོང་ཉིད་དེ་དངོས་པོ་ཡོད་པར་འཛིན་པ་བཟློག་པའི་ཕྱིར་གསུངས་པ་ཡིན་ནོ།
གཉིས་པ་ལ་ཆེན་པོ། དོན་དམ་པ། འདུས་བྱས། འདུས་མ་བྱས་སྟོང་པ་བཞི་ལས།
དང་པོ། སེམས་ཅན་སྣོད་ཀྱི་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། ཤར་
ལ་སོགས་པའི་ཕྱོགས་རྣམས་ནི། སེམས་ཅན་དང་སྣོད་ཀྱི་འཇིག་རྟེན་མ་ལུས་ཁྱབ་
པར་བྱེད་པ་ཡིན་ཏེ་ཕྱོགས་དེ་དང་དེ་ན་གནས་པའི་སེམས་ཅན་དང་སྣོད་ལ་ཕྱོགས་དེ་
དང་དེར་འདོགས་པར་བྱེད་དོ། །བྱམས་པ་ལ་སོགས་སྒོམ་པས་ན་ཕྱོགས་རྣམས་ཚད་
མེད་པའི་དཔེ་ཅན་དུ་གནས་པ་དེའི་ཕྱིར། མུ་མཐའ་མེད་པའི་ཕྱིར་ཕྱོགས་རྣམས་ནི་
ཆེན་པོ་ཉིད་ཤར་ལ་སོགས་པ་འདི་དག་བཅུ་ཆར་ཡང་ཕྱོགས་རྣམས་ཀྱི་སྟོང་པ་ཉིད་
གང་ཡིན་པ་ནི་ཆེན་པོ་སྟོང་པ་ཉིད་ཅེས་པར་བྱའོ། དེའི་གསལ་བ་བྱེ་བྲག་བ་རྣམས་
ལ་ཁྱབ་པའི་ཆེན་པོའི་རྗེས་སུ་འཛིན་པ་དེ་བཟློག་པའི་ཕྱིར་གསུངས་སོ། །
གཉིས་པ་དེ་ནི་དགོས་པ་མཆོག་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། དེ་
ནི་ཞེས་པས་མྱ་ངན་ལས་འདས་པ་བསྟན་ལ་སྐྱེས་བུའི་དགོས་པ་ཐམས་ཅད་ཀྱི་མཆོག་
ཡིན་པའི་ཕྱིར་དོན་དམ་པ་ཡིན་ལ་དེ་ཡང་མྱ་ངན་ལས་འདས་པའང་ཡིན་ལ། དེ་ནི་
རང་གི་ངོ་བོས་བདེན་པ་མེད་པ་ཡིས་སྟོང་པ་ཉིད་ཡིན་པ་དེ་ནི། དོན་དམ་པ་སྟོང་པ་
168

། དབུ་མ་འཇུག་པའི་འབྲུ་འགྲེལ།
ཉིད་ཅེས་བརྗོད་ལ་དོན་དམ་པ་སྟོང་པ་ཉིད་དེ་ནི། བྱེ་སྨྲས་མྱ་ངན་ལས་འདས་པ་འགོག་
པ་རྫས་གྲུབ་ཀྱི་དངོས་པོ་འདོད་པའི་བློ་ཅན་གྱི་འཛིན་པ་བཟློག་པའི་ཕྱིར། དོན་དམ་
པའི་རང་བཞིན་མཁྱེན་པ་བཅོམ་ལྡན་འདས་ཀྱིས་དོན་དམ་པར་སྟོང་པ་ཉིད་ནི་བསྟན་
པར་མཛད་དོ། ། ༣ ་གུལ།
གསུམ་པ། རྐྱེན་ལས་བྱུང་ཕྱིར་སོགས་ཚིགས་སུ་བཅད་པ་གཅིག་གིས་བསྟན་ཏེ།
རྒྱུ་དང་རྐྱེན་ལས་བྱུང་བའི་ཕྱིར་འདོད་པ་དང་གཟུགས་དང་གཟུགས་མེད་པའི་ཁམས་
གསུམ་པོ་འདུས་བྱས་ཞེས་རྒྱུ་རྐྱེན་ལས་བྱུང་བ་ངེས་པར་བསྙད་ལ། དེ་ནི་རང་གི་ངོ་
བོས་སྟོང་པ་གང་ཡིན་པ་དེ་ནི་འདུས་བྱས་སྟོང་པ་ཉིད་ཅེས་གསུངས་སོ། །བཞི་པ།
གང་ལ་སྐྱེ་གནས་སོགས་ཚིགས་བཅད་གཅིག་གིས་བསྟན་ཏེ། གང་ལ་ཐོག་མར་
སྐྱེ་བ་དང་བར་དུ་གནས་པ་དང་ཐ་མར་འཇིག་པ་དང་རང་གི་ངོ་བོས་མི་རྟག་པ་ཉིད་
དེ་དག་མེད་པ་དེ་ནི་རྒྱུ་རྐྱེན་གྱིས་འདུས་མ་བྱས་པ་ཡིན་ལ། དེ་རང་གི་ངོ་བོས་སྟོང་
པ་ཉིད་གང་ཡིན་པ་དེ་ནི་འདུས་མ་བྱས་སྟོང་པ་ཉིད་ཅེས་གསུངས་སོ། །གསུམ་པ་ལ།
མཐའ་ལས་འདས་སྟོང་། ཐོག་མ་དང་ཐ་མ་མེད་སྟོང་། དོར་བ་མེད་སྟོང་། རང་བཞིན་
སྟོང་པ་བཞི་ལས། དང་པོ། གང་ལ་མཐའ་ནི་སོགས་ཚིག་བཅད་གཅིག་གིས་བསྟན་
ཏེ༑ གང་ལ་རྟག་པ་དང་ཆགས་པའི་མཐའ་མ་ཡིན་པ་དེ་ནི་མཐའ་ལས་འདས་པ་དབུ་
མའི་ལམ་དུ་བརྗོད་ལ། དེ་ནི་ཁོ་ན་ཉིད་རང་གི་ངོ་བོས་སྟོང་པ་ཉིད་ནི་མཐའ་ལས་འདས་
པ་སྟོང་པ་ཉིད་དུ་བསྙད་དོ། །གཉིས་པ། ཐོག་མ་དང་པོ་སོགས་ཚིགས་སུ་བཅད་པ་
གཉིས་ཀྱིས་བསྟན་ཏེ། གང་ལ་ཐོག་མ་དང་ཐ་མ་དང་དེ་གཉིས་ལ་ལྟོས་པའི་དབུས་
མེད་པས་དེ་དག་གི་འཁོར་བ་སྟེ་དེ་ལ་ཐོག་མཐའ་སྐྱེ་ཤི་ལ་སོགས་པའི་སྔ་ཕྱི་གང་ཡིན་
བརྗོད་དུ་མེད་ཕྱིར་འདི་ནས་ཕྱི་མར་འགྲོ་བ་དང་སྔ་མ་གང་ནས་འོང་བ་དང་བྲལ་བའི་
169

མཁན་ཆེན་ངག་དབང་དཔལ་བཟང་གིས་མཛད།
ཕྱིར་རྨི་ལམ་ལྟ་བུའི་སྲིད་པ་འདི་རང་བྱུང་གི་ངོ་བོ་ཉིད་ཀྱིས་སྐྱེ་ཤི་ལ་སོགས་པ་དེ་ཡིས་
དབེན་པའི་སྟོང་པ་ཉིད་གང་ཡིན་པ་དེ་ནི་ཐོག་མ་དང་ཐ་མ་མེད་པ་སྟོང་པ་ཉིད་དོ་ཞེས་
ཤེས་རབ་ཀྱི་ཕ་རོལ་ཏུ་ཕྱིན་པའི་བསྟན་བཅོས་ལས་ངེས་པར་བསྙད་དོ། །
གསུམ་པ། དོར་བ་ཞེས་བྱ་སོགས་ཚིགས་སུ་བཅད་པ་གཉིས་ཀྱིས་བསྟན་ཏེ། དོར་
བ་ཞེས་བྱ་བ་འཐོར་བ་དང་འབོར་བ་དང་གཏོང་བ་ལ་ངེས་པར་བརྗོད་ཅིང༌། ཐ་སྙད་
དུ་ཡང་བླང་བྱ་སྦྱིན་པ་ལ་སོགས་པའི་དགེ་བ་གང་ཡིན་པ་དེ་ནི་དོར་བ་མེད་པ་དང༌།
འགའ་ཡང་འབོར་བའམ་དོར་དུ་མེད་པ་གང་ཡིན་པ་དེ་ནི་དགེ་བ་ཡིན་ལ་དགེ་བ་རང་
ཉིད་འབོར་བ་སོགས་མེད་པར་བརྗོད་པ་མ་ཡིན་ལ་དེ་ལ་དགེ་བ་རང་གི་ངོ་བོ་གཅིག་
ལ་སྐྱོན་མི་དགེ་བ་མ་འདྲེས་པས་ན་གཏོང་བ་མེད་པ་སོགས་བརྗོད་ལ། དོར་བ་མེད་
པ་དེ་ཉིད་རང་གི་ངོ་བོས་སྟོང་པ་ཉིད་གང་ཡིན་པ་དེ་ནི་དོར་བ་མེད་པ་སྟོང་པ་ཉིད་ཅེས་
བྱ་བར་བརྗོད་ལ། འདིའ ང་དགེ་བ་ལ་བླང་བྱར་འཛིན་པ་བཟློག་པའི་ཕྱིར་གསུངས་
སོ༑ ༑བཞི་པ་འདུས་བྱས་སོགས་ཚིགས་སུ་བཅད་པ་གཉིས་ཀྱི་བསྟན་ཏེ། འདུས་བྱས་
དང་འདུས་མ་བྱས་ལ་སོགས་པའི་ངོ་བོ་སྟོང་པ་ཉིད་དེ་བཞིན་ཉིད་ནི། གང་ཕྱིར་སློབ་
མ་ཉན་ཐོས་དང་རང་སངས་རྒྱས་དང་། རྒྱལ་སྲས་བྱང་ཆུབ་སེམས་དཔའ་རྣམས་དང་
དེ་བཞིན་གཤེགས་པ་རྣམས་ཀྱིས་ཤེས་པ་དང་མཐོང་ནས་བཟོད་བཅོས་ཤིང་མ་མཛད་
ལ་སངས་རྒྱས་རྣམས་བྱོན་ཀྱང་རུང་མ་བྱོན་ཀྱང་རུང་ཆོས་རྣམས་ཀྱི་ཆོས་ཉིད་ནི་འཇུག་
གོ་ཞེས་གདོད་ནས་སྟོང་པ་ཉིད་ཡིན་པ་དེའི་ཕྱིར་འདུས་བྱས་ལ་སོགས་པ་རྣམས་ཀྱི་
ངོ་བོ་ཉིད། རང་བཞིན་གྱིས་མེད་པ་སྟོང་པ་ཉིད་དུ་བསྙད་པ་སྟེ། དེ་ཉིད་དེ་ཡིས་སྟོང་
པ་ཉིད་གང་ཡིན་པ་དེ་ནི་རང་བཞིན་སྟོང་པ་ཉིད་དུ་བསྟན་ཏོ། །བཞི་པ་ལ། ཆོས་
ཐམས་ཅད་སྟོང་པ་ཉིད་དང༌། རང་གི་མཚན་ཉིད་སྟོང་པ་ཉིད་དང་། དམིགས་པ་ན
170

ཌ= དབུ་མ་འཇུག་པའི་འབྲུ་འགྲེལ
མེད་པ་སྟོང་པ་ཉིད་དང་། ངོ་བོ་མེད་པའི་ངོ་བོ་ཉིད་སྟོང་པ་བཞི། དང་པོ། ཁམས་ན
བཅོ་བརྒྱད་སོགས་ཚིགས་རྐང་དྲུག་གིས་བསྟན་ཏེ། མིག་སོགས་ནང་གི་ཁམས་དྲུག
གཟུགས་སོགས་ཕྱིའི་ཁམས་དྲུག མིག་གི་རྣམ་པར་ཤེས་སོགས་གསང་བ་རྣམ་ཤེས་
ཀྱི་ཁམས་ཏེ་ཁམས་བཅོ་བརྒྱད་དང༌། མིག་གི་འདུས་ཏེ་རེག་པ་ལ་སོགས་པ་དྲུག་
དང་༑ དེ་དག་ལས་བྱུང་བའི་ཚོར་བ་དྲུག་སྟེ། གཟུགས་ཅན་དང་གཟུགས་ཅན་མིན་
པ་དང་དེ་བཞིན་དུ་འདུས་བྱས་དང་མ་བྱས་པའི་ཆོས་རྣམས་ཀྱི་ཆོས་དེ་དག་ནི་རང་གི་
ངོ་བོས་དབེན་ཞིང་སྟོང་པ་ཉིད་གང་ཡིན་པ་ནི་ཆོས་ཐམས་ཅད་སྟོང་པ་ཉིད་ཅེས་བརྗོད་
དོ༑ ༑གཉིས་པ་ལ་བསྟན་བཤད་བསྡུ་གསུམ། དང་པོ་གཟུགས་སོགས་ཚིགས་རྐང་
གཉིས་ཀྱིས་བསྟན་ཏེ། གཟུགས་ནི་གཟུགས་སུ་རུང་བའམ་གནོད་པ་བྱེད་རུང་བའི་
མཚན་ཉིད་དང༌། དེ་བཞིན་ཚོར་བ་ལ་སོགས་པའི་གཞི་ལམ་འབྲས་བུའི་ཆོས་ཐམས་
ཅད་རང་གི་ངོ་བོས་སྟོང་ཞིང་དངོས་པོ་མེད་པ་གང་ཡིན་པ་དེ་ནི་ཆོས་རྣམས་ཀྱི་རང་
གི་མཚན་ཉིད་སྟོང་པ་ཉིད་ཞེས་བསྟན་པ་ཡིན་ནོ། །
གཉིས་པ་ལ། གཞིའི་ཆོས་ཀྱི་རང་བཞིན། ལམ་ཆོས་ཀྱི་རང་བཞིན། འབྲས་བུ་ཆོས་
ཀྱི་རང་བཞིན་གསུམ་དང་པོ་ནི། གཟུགས་ནི་གཟུགས་རུང་སོགས་ཚིགས་སུ་བཅད་
པ་གསུམ་གྱིས་བསྟན་ཏེ། གཟུགས་ནི་གཟུགས་ཅན་ཕན་ཚུན་ནང་འཐད་པ་ན། འགྱུར་
བ་བསྐྱེད་དུ་རུང་བའི་ཕྱིར་གཟུགས་སུ་རུང་བའི་མཚན་ཉིད་ཅན་ནོ། །ཚོར་བ་ནི་དགེ་
སྡིག་གི་རྣམ་སྨིན་སེམས་གདུངས་སོགས་ཉམས་སུ་མྱོང་བའི་མཚན་ཉིད་ཅན་ནོ། །
འདུ་ཤེས་ནི་ཆོས་རྣམས་ཀྱི་རང་གི་མཚན་ཉིད་མ་འདྲེས་པར་འཛིན་པའི་མཚན་ཉིད་
ཅན་ནོ། །འདུ་བྱེད་ནི་སེམས་ཡུལ་ལ་མངོན་པར་འདུ་བྱེད་པའི་མཚན་ཉིད་ཅན་ནོ། །
རྣམ་ཤེས་ནི་རང་ཡུལ་ལ་སོ་སོར་རིག་པར་བྱེད་པའི་མཚན་ཉིད་ཅན་ནོ། །ཉེར་ལེན་
171

མཁན་ཆེན་ངག་དབང་དཔལ་བཟང་གིས་མཛད།
གྱི་ཕུང་པོ་རྣམས་ནི་སྡུག་བསྔལ་གསུམ་ཤར་རུང་གི་མཚན་ཉིད་ཅན་ནོ། །ཁམས་རྣམས་
ནི་འཛིན་པར་ཆོས་མཐུན་པའི་སྒོ་ནས་སྦྲུལ་གདུག་ལྟར་ཡུལ་ལ་འཁྲི་ཞིང་འཛིན་པའི་
མཚན་ཉིད་ཅན་ནོ། །སྐྱེ་མཆེད་རྣམས་ནི་སངས་རྒྱས་ཀྱིས། །སྐྱེ་བའི་སྒོ་ཉིད་དུ་གསུངས་
ཏེ་སེམས་བྱུང་ངམ་སྡུག་བསྔལ་སྐྱེ་བའི་སྒོར་གྱུར་པའི་མཚན་ཉིད་ཅན་ནོ། །རྟེན་ཅིང་
འབྲེལ་བར་འབྱུང་བ་ནི། །རྒྱུ་དང་རྐྱེན་འདུས་ཤིང་ཚོགས་པ་ལས་བྱུང་བའི་ཕྱིར་འདུ་
འཕྲོད་ཀྱི་མཚན་ཉིད་ནོ། །
གཉིས་པ་གཏོང་བ་སྦྱིན་པའི་སོགས་ཚིགས་སུ་བཅད་པ་ལྔས་བསྟན་ཏེ། ལུས་དང་
ལོངས་སྤྱོད་ལ་མ་ཆགས་པའི་གཏོང་སེམས་སྦྱིན་པའི་ཕ་རོལ་ཏུ་ཕྱིན་པའི་མཚན་ཉིད།
ཚུལ་ཁྲིམས་ནི་ཉོན་མོངས་པའི་གདུང་བ་མེད་པ་དང་། བཟོད་པ་ནི་ཁོང་ཁྲོ་བ་མེད་
པ་དང་། བརྩོན་འགྲུས་ནི་ཁ་ན་མ་ཐོ་བ་མེད་པ་དགེ་བའི་ཆོས་ཡོངས་སུ་འཛིན་པའི་
མཚན་ཉིད་ཅན་དང་། བསམ་གཏན་ནི་དགེ་བའི་ཆོས་མངོན་ཤེས་ལ་སོགས་སྡུད་
པའམ། དམིགས་པ་ལ་སེམས་རྩེ་གཅིག་ཏུ་སྡུད་པའི་མཚན་ཉིད་ཅན་དང༌། ཤེས་
རབ་ནི་དངོས་པོ་གང་ལའང་བདེན་པ་ཞེན་པའི་ཆགས་པ་དང་བྲལ་བའི་མཚན་ཉིད་
དེ་ཕ་རོལ་ཏུ་ཕྱིན་པ་དྲུག་པོ་རྣམས་ཀྱི་མཚན་འདི་དག་ཡིན་པར་བརྗོད་དོ། །བསམ་
གཏན་བཞི་པོ་རྣམས་དང་ཚད་མེད་པའི་ཏིང་ངེ་འཛིན་རྣམས་དང༌། དེ་བཞིན་དུ་གཞན་
ཡང་གང་དག་གཟུགས་མེད་བཞིའི་ཏིང་ངེ་འཛིན་དེ་དག་ནི་ཡང་དག་པར་མཁྱེན་པ་
བཅོམ་ལྡན་འདས་ཀྱིས་མི་འཁྲུངས་པའི་མཚན་ཉིད་ཅན་དུ་གསུངས་ཏེ། དེ་དག་གི་
འདོད་པ་ལ་འདོད་ཆགས་དང་བྲལ་ཏེ་ཁོང་ཁྲོ་བ་སྤངས་པ་ཐོབ་པའི་ཕྱིར་རོ། །དྲན་
པ་ཉེ་བར་བཞག་པ་བཞི་དང་། ཡང་དག་པའི་སྤང་བ་བཞི་དང༌། རྫུ་འཕྲུལ་གྱི་རྐང་
བ་བཞི་དང་། དབང་པོ་ལྔ་དང་། སྟོབས་ལྔ་དང་། བྱང་ཆུབ་ཀྱི་ཡན་ལག་བདུན་དང༌།
172

༑ཌ༣ དབུ་མ་འཇུག་པའི་འབྲུ་འགྲེལ |
འཕགས་པའི་ལམ་ཡན་ལག་བརྒྱད་སྟེ་བྱང་ཆུབ་ཕྱོགས་ཀྱི་ཆོས་སུམ་ཅུ་སོ་བདུན་པོ་
སྤྱིའི་མཚན་ཉིད་ངེས་པར་འབྱུང་བ་བྱང་ཆུབ་གསུམ་གྱི་འབྲས་བུ་ལ་ངེས་པར་འབྱིན་
པར་བྱེད་པའི་མཚན་ཉིད་ཅན་ནོ། །རྣམ་ཐར་སྒོ་གསུམ་གྱི་དང་པོ་སྟོང་པ་ཉིད་ཀྱི་མཚན་
ཉིད་ནི། དངོས་པོ་མ་དམིགས་པས་རྣམ་པར་རྟོག་པའི་དྲི་མས་དབེན་པའི་སྟོང་པ་ཉིད་
ནི་རྣམ་པར་དབེན་པའི་མཚན་ཉིད་ཅན་ནོ། །གཉིས་པ་མཚན་མ་མེད་པའི་མཚན་ཉིད་
ནི༑ མཚན་མ་མི་དམིགས་པའི་སྒོ་ནས་ཞི་བའི་མཚན་ཉིད་ཅན་ནོ། །གསུམ་པ་སྨོན་
པ་མེད་པའི་མཚན་ཉིད་ནི། འདུ་བྱེད་སྡུག་བསྔལ་གྱི་བདག་ཉིད་ཅན་ལ། ཤེས་རབ་
ཀྱིས་རྣམ་པར་ལྟ་བ་ནི་སྨོན་པར་མི་བྱེད་པའི་ཕྱིར་ན་སྡུག་བསྔལ་དང་གཏི་མུག་མེད་
པའི་མཚན་ཉིད་ཅན་ནོ། །དེ་ལ་རྣམ་ཐར་དང་པོ་བདག་མེད་གཉིས་ནི་སྟོང་པ་ཉིད་
ཀྱི་རྣམ་པའོ། །གཉིས་པ་ནི་གཟུགས་སོགས་སྤྲོས་པའི་མཚན་མ་ཉེ་བར་ཞི་བའི་ཕྱིར་
མྱ་ངན་ལས་འདས་པ་ནི་མཚན་མ་མེད་པའི་རྣམ་པ་ཅན་ནོ། །
གསུམ་པ་ནི། སྡུག་ཀུན་གཉིས་ཀྱིས་བསྡུས་པའི་ཟག་པ་དང་བཅས་པའི་ཆོས་རྣམས་
ནི་སྨོན་པ་མེད་པའི་རྣམ་པའོ། །དེ་དག་དམིགས་པའི་འཇིག་རྟེན་པའི་ཏིང་ངེ་འཛིན་
གྱི་སྟོང་པ་ལ་སོགས་པའི་ཏིང་ངེ་འཛིན་ཞེས་བརྗོད་ལ། འཇིག་རྟེན་ལས་འདས་པའི་
ཡེ་ཤེས་ལ་ནི་རྣམ་པར་ཐར་པའི་སྒོ་སྟོང་པ་ཉིད་ལ་སོགས་པ་བརྗོད་དོ། །རྣམ་པར་
ཐར་པ་གཟུགས་ཅན་གཟུགས་ལ་དང་། གཟུགས་མེད་གཟུགས་ལ་ལྟ་བ་གཉིས་དང༌།
སྡུག་པའི་རྣམ་ཐར་དང་། གཟུགས་མེད་པའི་རྣམ་ཐར་བཞི་དང་། འདུ་ཤེས་དང་
ཚོར་བ་འགོགས་པའི་རྣམ་ཐར་བརྒྱད་པོ་དག་གི་མཚན་ཉིད་ནི། སྙོམ་འཇུག་གི་སྒྲིབ་
པ་ལས་རྣམ་པར་གྲོལ་བར་བྱེད་པའི་མཚན་ཉིད་ཅན་ནོ། །གསུམ་པ། སྟོབས་རྣམས་
ཤིན་ཏུ་སོགས་ཚིགས་སུ་བཅད་པ་ལྔས་བསྟན་ཏེ། འཆད་པར་འགྱུར་བའི་སྟོབས་
173

མཁན་ཆེན་ངག་དབང་དཔལ་བཟང་གིས་མཛད།
བཅུ་ནི་ཤིན་ཏུ་རྣམ་པར་ངེས་ཤིང་གཏན་ལ་ཕེབས་པའི་རང་བཞིན་ཅན་ཏེ་མཁྱེན་པ་
ལ་ཆགས་ཐོགས་མི་མངའ་བའི་ཕྱིར་རོ། །སྐྱོབ་པ་སངས་རྒྱས་ཀྱི་རང་གི་སྤང་བ་ཕུན་
ཚོགས་དང་རྟོགས་པ་ཕུན་ཚོགས་གཉིས་ལ་དམ་བཅས་པ་ན་གཞན་དགེ་སྦྱོང་དང་བྲམ་
ཟེ་ལ་སོགས་པ་གང་གི་ཆོས་དང་མཐུན་པའི་རྒོལ་བ་མེད་པས་རང་དོན་སྤངས་རྟོགས་
གཉིས་ལ་དམ་བཅས་པ་ལ་མི་འཇིགས་གཉིས་དང་། གཞན་ཉན་ཐོས་རྣམས་ལ་ཉོན་
མོངས་པ་འདོད་ཆགས་ལ་སོགས་པས་ལམ་ལ་བར་དུ་གཅོད་དོ་ཞེས་དམ་བཅས་པ་
དང་༑ ཡང་དག་པའི་ལམ་བསླབ་པ་གསུམ་ལམ་དུ་དམ་བཅས་པ་ལ་གཞན་དགེ་སྦྱོང་
དང་བྲམ་ཟེ་ལ་སོགས་པ་གང་གིས་ཆོས་དང་མཐུན་པའི་རྒོལ་བ་མེད་པས། ལམ་གྱི་
གེགས་དང་ལམ་ལ་དམ་བཅས་པ་གཉིས་ལ་འཇིགས་པ་མེད་པ་ནི། ཤིན་ཏུ་བརྟན་
པའི་མཚན་ཉིད་ཅན་ཏེ། ཆོས་དང་མཐུན་པའི་རྒོལ་བས་གཞན་དུ་བསྒྱུར་དུ་མེད་པའི་
ཕྱིར་རོ། །སོ་སོ་ཡང་དག་པའི་རིག་པ་བཞི་ན་ནི། རྗོད་བྱེད་ཀྱི་ཚིག་དང༌། བརྗོད་
བྱའི་དོན་དང་། ཡུལ་སོ་སོར་ངེས་པའི་ཚིག་དང༌། སྤོབས་པ་གཏུག་པ་མེད་པ་སྟེ།
བཞི་ནི་ཚད་མེད་ཅིང་མཐའ་བཟུང་དུ་མེད་པའི་མཚན་ཉིད་ཅན་ནོ། །བྱམས་པ་ཆེན་
པོ་ནི། འགྲོ་བ་ལ་གནས་སྐབས་དང་མཐར་ཐུག་གི་ཕན་པ་ཉེ་བར་སྒྲུབ་པའི་མཚན་
ཉིད་ཅན་ནོ། །ཐུགས་རྗེ་ཆེན་པོ་ནི་སེམས་ཅན་རྣམས་སྡུག་བསྔལ་ལས་སྐྱོབས་པར་
འདོད་པའི་མཚན་ཉིད་ཅན་ནོ། །དགའ་བ་ནི། སེམས་ཅན་བདེ་བ་དང་ལྡན་པ་རྣམས་
བཏང་སྙོམས་ཆེན་པོ་ནི། རྗེས་སུ་ཆགས་པ་དང་ཁོང་ཁྲོ་བ་སོགས་དང་མ་འདྲེས་པའི་
མཚན་ཉིད་ཅན་ཡིན་ཞེས་བྱའོ། །སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་ནི།
དང་པོ་སྤྱོད་པས་བསྡུས་པ་དྲུག་ནི། སྐུ་ལ་འཁྲུལ་པ་མི་མངའ་བ་དང༌། གསུང་ལ་ཅ་
174

> དབུ་མ་འཇུག་པའི་འབྲུ་འགྲེལ། "
ཅོ་མི་མངའ་བ་དང༌། སེམས་ཅན་གྱི་དོན་ལ་བསྙེལ་པ་མི་མངའ་བ་དང་། ཐུགས་
མཉམ་པར་མ་བཞག་པ་མི་མངའ་བ་དང་། འཁོར་འདས་ལ་བླང་དོར་ཐ་དད་པའི་
འདུ་ཤེས་མི་མངའ་བ་དང་། སོ་སོར་མ་བརྟགས་པར་གདུལ་བྱ་ཡལ་བར་འདོར་བའི་
བཏང་སྙོམས་མི་མངའ་བའོ། །རྟོག་པས་བསྡུས་པ་དྲུག་ནི། འདུན་པ་དང༌། བརྩོན་
འགྲུས་དང༌། དྲན་པ་དང༌། ཏིང་ངེ་འཛིན་དང༌། ཤེས་རབ་དང་རྣམ་པར་གྲོལ་བ་
ཉམས་པ་མི་མངའ་བའོ། །ཕྲིན་ལས་ཀྱི་བསྡུས་པ་གསུམ་ནི། སྐུ་གསུང་ཐུགས་ཀྱི་
ལས་ཐམས་ཅད་ཡེ་ཤེས་སྔོན་དུ་འགྲོ་ཞིང་ཡེ་ཤེས་ཀྱི་རྗེས་སུ་འབྲང་བའོ། །ཡེ་ཤེས་
ཀྱིས་བསྡུས་པ་གསུམ་ནི། དུས་གསུམ་གྱི་ཤེས་བྱ་ཐམས་ཅད་ལ་ཆགས་ཐོགས་མེད་
པའི་ཡེ་ཤེས་ཀྱི་གཟིགས་པ་འཇུག་པའོ། །དེ་ལྟ་བུ་ལ་སོགས་པ་འདི་དག་མི་འཕྲོག་
པའི་མཚན་ཉིད་ཅན་ཏེ། འཁྲུལ་པ་ལ་སོགས་པ་མི་མངའ་བས་གླགས་མེད་པས་ཐུབ་
པར་མི་ནུས་པའི་ཕྱིར་རོ། །རྣམ་པ་ཐམས་ཅད་མཁྱེན་པའི་ཡེ་ཤེས་ནི། འཁོར་འདས་
ཀྱིས་བསྡུས་པའི་ཆོས་ཐམས་ཅད་ལ་མངོན་དུ་གཟིགས་པ་འཇུག་པའི་མཚན་ཉིད་ཅན་
ནོ༑ ༑གཞན་ཉན་རང་རྣམས་ཀྱི་མཁྱེན་པ་ནི་ཉི་ཚེ་བ་ཉིད་ཡིན་ཏེ། མངོན་སུམ་མཁྱེན་
པ་ཞེས་བྱ་བར་འདོད་དེ། སྒྲིབ་པ་ཐམས་ཅད་མ་སྤང་ཞིང་རང་བྱུང་གི་ཡེ་ཤེས་མ་
རྟོགས་པས་སོ། ། ajg4་ཇི་p2d.jpm p
གསུམ་པ་དོན་བསྡུ། གང་ཞིག་སོགས་ཚིགས་བཅད་གཅིག་གིས་བསྟན་ཏེ། གང་
ཞིག་འདུ་བྱས་ཀྱི་ཆོས་ཀྱི་མཚན་ཉིད་ཇི་སྐད་བཤད་པ་དེ་གང་དང༌། འདུས་མ་བྱས་
པའི་མཚན་ཉིད་བཤད་པ་དེ་དག་རང་གི་ངོ་བོས་སྟོང་པ་ཉིད་གང་ཡིན་པ་དེ་ནི་རང་
གི་མཚན་ཉིད་སྟོང་ཉིད་ཅེས་བརྗོད་དོ། །གསུམ་པ་ད་ལྟ་བ་འདི་སོགས་ཚིགས་སུ་
བཅད་པ་གཉིས་ཀྱིས་བསྟན་ཏེ། ད་ལྟ་བ་ནི་སྐད་ཅིག་གིས་མི་གནས་ཤིང༌། འདས་
175

མཁན་ཆེན་ངག་དབང་དཔལ་བཟང་གིས་མཛད།
པ་ནི་འགགས་ཟིན་པ་དང་། མ་འོངས་པ་མ་སྐྱེས་ཞིང་ཡོད་པ་མིན་པའི་ཕྱིར་དུས་གསུམ་
པོ་དེ་ལ་མི་དམིགས་པས་དེ་ལ་མ་དམིགས་པ་ཞེས་བརྗོད་ལ། མི་དམིགས་པ་དེ་དག་
རང་གི་ངོ་བོས་དམིགས་པས་དབེན་པ་ཉིད་གང་ཡིན་པ་དེ། དེ་དག་སྟོང་ཕྱིར་ཐེར་
ཟུག་ཏུ་གནས་པའི་དངོས་པོ་མིན་ལ་འཇིག་པ་ཡང་མིན་པས། དེ་ལ་དམིགས་པ་མེད་
པ་སྟོང་པ་ཉིད་ཅེས་བརྗོད་དོ། །བཞི་པ་རྐྱེན་ལས་བྱུང་ཕྱིར་སོགས་ཚིགས་བཅད་གཅིག་
གིས་བསྟན་ཏེ། དངོས་པོ་རྣམས་ནི་རྒྱུ་དང་རྐྱེན་འདུས་པ་ལས་བྱུང་ཕྱིར་དངོས་པོ་
ང་མ་རྣམས་ལ་རྒྱུ་རྐྱེན་འདུས་པ་བའི་འབྲས་བུ་རང་གི་ངོ་བོ་མེད་པས། འདུས་པ་ལས་ནི་
དེ་ཉིད་རང་གི་ངོ་བོས་སྟོང་པ་ཉིད་ནི་དངོས་པོ་མེད་སྟོང་པ་ཉིད་ངོ་བོ་མེད་པའི་སྟོང་
པ་ཉིད་ཅེས་བྱའོ། །གཉིས་པ་ལ་དབྱེ་བ་དངོས་དང༌། ཞར་བྱུང་སྟོང་ཉིད་ཉི་ཤུ་པོའི་
མཇུག་བསྡུ་བ་གཉིས། དང་པོ་ལ། དངོས་པོ་སྟོང་པ། དངོས་མེད་སྟོང་པ། རང་གི་
ངོ་བོས་སྟོང་པ། གཞན་གྱི་ངོ་བོས་སྟོང་པ་བཞི། དང་པོ། དངོས་པོའི་སྒྲས་ནི་སོགས་
ཚིགས་བཅད་གཅིག་གིས་བསྟན་ཏེ། དངོས་པོའི་སྒྲས་ནི་མདོར་བསྡུས་ན། ཕུང་པོ་
ལྔ་རྣམས་བརྗོད་པ་ཡིན་ལ། ཕུང་པོ་དེ་རྣམས་རང་གི་ངོ་བོ་དེ་ཡིས་སྟོང་པ་ཉིད་གང་
ཡིན་པ་དེ་ནི་སྟོང་པ་ཉིད་དུ་བཤད་དོ། །
གཉིས་པ་མདོར་བསྡུ་ན་ནི་སོགས་ཚིགས་བཅད་གཅིག་གིས་བསྟན་ཏེ།མདོར་བསྡུས་
ཏེ་བསྟན་ན་ནི་དངོས་པོ་མེད་པའི་ཆོས་ཉིད་ནམ་མཁའ་དང་། མྱ་ངན་ལས་འདས་
པ་ལ་སོགས་པ་འདུས་མ་བྱས་ཀྱི་ཆོས་རྣམས་ཡིན་ལ། དེ་དག་ཉིད་ནི་དངོས་པོ་མེད་
ལ་རང་གི་ངོ་བོ་དེས་སྟོང་པ་ཉིད་གང་ཡིན་པ་ནི། དངོས་པོ་མེད་པ་སྟོང་པ་ཉིད་ཅེས་
བརྗོད་དོ། །གསུམ་པ་རང་བཞིན་ངོ་བོ་སོགས་ཚིགས་བཅད་གཅིག་གིས་བསྟན་ཏེ
རང་
ཆོས་རྣམས་ཀྱི་རང་བཞིན་ནི། རང་བཞིན་དེའི་ངོ་བོ་ཉིད་མེད་པ་གང་ཡིན་པ་ནི།
176

དབུ་མ་འཇུག་པའི་འབྲུ་འགྲེལ།
བཞིན་ཞེས་བྱ་བའི་སྟོང་པ་ཉིད་དེ་རང་བཞིན་སྟོང་པ་ཉིད་ཅེས་བསྙད་ལ་འདི་ལྟར་རང་
བཞིན་ནི་ཉན་ཐོས་ལ་སོགས་པས་མ་བྱས་པས་རང་བཞིན་ཞེས་བརྗོད་ལ་དེ་ནི་ངོ་བོས་
སྟོང་པ་ན་རང་བཞིན་སྟོང་པ་ཉིད་ཅེས་བྱའོ། །
བཞི་པ་སངས་རྒྱས་རྣམས་ནི་འབྱུང་བ་སོགས་ཚིགས་རྐང་དྲུག་གིས་བསྟན་ཏེ། སངས་
རྒྱས་རྣམས་འབྱུང་བའམ། མ་བྱུང་ཡང་རུང་སྟེ་དངོས་སུ་དེ་ཁོ་ན་ཉིད་དངོས་པོ་ཀུན་
གྱི་སྟོང་པ་ཉིད་ནི་ཡེ་ཤེས་ཀྱི་རྟོགས་བྱ་ཡིན་པའམ། ཡང་ན་འཁོར་བ་ལས་གཞན་
གྱི་དངོས་པོར་རབ་ཏུ་བསྒྲགས་ལ་མིང་གི་རྣམ་གྲངས་ནི། ཡང་དག་པའི་མཐའ་དང་།
དེ་བཞིན་ཉིད་ཆོས་ཀྱི་དབྱིངས། དེ་ཁོ་ན་ཉིད་ལ་སོགས་པས་བསྟན་ལ་དེ་ནི་གཞན་
གྱི་དངོས་པོའི་སྟོང་པ་ཉིད་ཅེས་བྱ་བར་བརྗོད་དོ། །གཉིས་པ་མཇུག་བསྡུ་བ། ཤེས་
རབ་ཕ་རོལ་ཕྱིན་སོགས་ཚིགས་རྐང་གཉིས་ཀྱིས་བསྟན་ཏེ། ཤེར་རབ་ཀྱི་ཕ་རོལ་ཏུ་
ཕྱིན་པའི་མདོའི་ཚུལ་ལས། སྤྲོས་པ་དང་བཅས་པའི་སྟོང་ཉིད་བཅུ་དྲུག་དང་། མདོར་
བསྡུས་ཏེ་སྟོང་པ་ཉིད་བཞི་པོ་དེ་དག་ཡང་དག་པར་རབ་ཏུ་བསྒྲགས་པ་དེའི་རྗེས་སུ་
འབྲང་ནས་དཔལ་ལྡན་ཟླ་བས་ཀྱང་ཉུང་ངུའི་ངག་གིས་གསལ་བར་མཛད་དོ། །གསུམ་
པ་ཡོན་ཏན་བརྗོད་པའི་སྒོ་ནས་མཇུག་བསྡུ་བ་ནི། དེ་ལྟར་བློ་གྲོས་སོགས་ཚིགས་སུ་
བཅད་པ་གསུམ་གྱིས་བསྟན་ཏེ། གོང་དུ་བཤད་པ་དེ་ལྟར་རྣམ་པར་དཔྱད་པ་ལས་
བྱུང་བའི་བློ་གྲོས་ཀྱི་ཟེར་གྱིས་དེ་ཁོ་ན་ཉིད་མཐོང་བའི་གེགས་ཀྱི་མ་རིག་པའི་མུན་པ་
བཅོམ་སྟེ་དེ་ཁོ་ན་ཉིད་ཀྱི་སྣང་བ་གསལ་བར་བྱས་པའི་སེམས་དཔའ་ནི། དཔེར་ན།
རང་གི་ལག་ན་གནས་པའི་སྐྱུ་རུ་རའི་ཕྱི་ནང་ཐམས་ཅད་མ་བསྒྲིབ་པར་གསལ་བ་དེ་
བཞིན་དུ། སྲིད་པ་གསུམ་པོ་འདི་དག་མ་ལུས་པའི་ཆོས་རྣམས་གདོད་ནས་སྐྱེ་བ་མེད་
པར་རྟོགས་ཏེ། དོན་དམ་པར་འགོགས་པ་ལ་སྙོམ་པར་འཇུག་བྱ་དང་འཇུག་བྱེད་མེད་
177

མཁན་ཆེན་ངག་དབང་དཔལ་བཟང་གིས་མཛད།
ཀྱང་འཇིག་རྟེན་གྱི་ཐ་སྙད་བདེན་པའི་སྟོབས་ཀྱིས་སྤྲོས་པ་ཐམས་ཅད་དང་བྲལ་བའི་
དེ་བཞིན་ཉིད་ཀྱིས་རང་བཞིན་གྱི་འགོགས་པ་ལ་སྙོམ་པར་འཇུག་པར་བྱེད་དོ། །དེས་
ནི་འདོད་ན་རྟག་ཏུ་འགོགས་པར་སྙོམ་པར་འཇུག་པར་ནུས་པའི་བསམ་པ་དང་ལྡན་
པ་ཡིན་མོད་ཀྱི། འོན་ཀྱང་སྲིད་པའི་འགྲོ་བ་མགོན་མེད་པ་རྣམས་ལ་སྙིང་རྗེ་བསྐྱེད་
དེ༑ རྟག་ཏུ་འགོག་པ་མངོན་དུ་བྱེད་པ་མ་ཡིན་ནོ། །དེའི་ཕྱིར་འདིའི་སྦྱོར་བ་ནི་འཁོར་
བར་གཏོགས་ཏེ་སྙིང་རྗེ་ཆེན་པོ་འགྲོ་བའི་དོན་བྱེད་པའི་ཕྱིར་རོ། །བསམ་པ་ནི་མྱ་ངན་
ལས་འདས་པར་གཏོགས་པ་ཡིན་ནོ། ། ས་དྲུག་པ་དེའི་གོང་རོལ་བདུན་པ་ལ་སོགས་
པར་ནི། བདེ་བར་གཤེགས་པའི་གསུངས་ལས་སྐྱེ་བ་ཉན་ཐོས་དང་སངས་རྒྱས་འབྲིང་
པོ་རང་རྒྱལ་དང་བཅས་པ་མ་ལུས་པ་རྣམས་བློ་ཤེས་རབ་ཀྱི་སྟོབས་ཀྱིས་ཕམ་པ་སྟེ་
ཟིལ་གྱིས་གནོན་པར་བྱེད་ནུས་པའང་ཡིན་ནོ། །དེ་ནི་ཀུན་རྫོབ་དང་དེ་ཁོ་ན་ཉིད་དོན་
དམ་པའི་བདེན་གཉིས་ཟུང་དུ་ཆུད་པའི་གཤོག་པ་ཁོ་ལག་ཡངས་པ་མ་རིག་པའི་དྲི་
མ་མེད་པས་དཀར་པོ་ཚོགས་གཉིས་ཀྱི་སྟོབས་ཀྱིས་རྒྱས་པར་གྱུར་པ་ངང་བའི་རྒྱལ་
པོ་ལྟ་བུ་ས་དྲུག་པ་ལ་གནས་པའི་བྱང་ཆུབ་སེམས་དཔའ་དེ་ནི། རང་གི་གདུལ་བྱའི་
སྐྱེ་བོ་ངང་བའི་ཚོགས་ཀྱི་མདུན་དུ་བདར་ནས་ཚོགས་གཉིས་ཀྱི་དགེ་བའི་རླུང་གི་ཤུགས་
ཀྱི་སྟོབས་ཀྱིས་རྒྱལ་བའི་ཡོན་ཏན་རིན་པོ་ཆེ་ཟད་མི་ཤེས་པའི་གླིང་འཁོར་བའི་རྒྱ་
མཚོའི་ཕ་རོལ་མཆོག་ཏུ་མྱུར་དུ་འགྲོ་བར་འགྱུར་རོ། །ལེའུའི་མཚན་ནི། དབུ་མ་ལ་
འཇུག་པ་ལས། སེམས་བསྐྱེད་པ་དྲུག་པའི་རྣམ་པར་བཤད་པའོ། །
གསུམ་པ་རིང་དུ་སོང་བ་སོགས་བཞི་བཤད་པ་ལ། ས་བདུན་པ་རིང་དུ་སོང་བ། ངབརྒྱད་
པ་མི་གཡོ་བ། དགུ་པ་ལེགས་པའི་བློ་གྲོས། བཅུ་པ་ཆོས་ཀྱི་སྤྲིན་བཤད་པ་བཞི། དང་
པོ་སའི་ཡོན་ཏན་བཤད་པ་དང༌། སྐབས་བསྡུ་བ་གཉིས། དང་པོ་ནི་རིང་དུ་སོགས་
178

ཌ* དབུ་མ་འཇུག་པའི་འབྲུ་འགྲེལ། ༦%
ཚིག་རྐང་གསུམ་གྱི་བསྟན་ཏེ། ས་བདུན་པ་རིང་དུ་སོང་བའི་ས་འདིར་གནས་པའི་
བྱང་ཆུབ་སེམས་དཔའ་དེའི་སེམས་ཀྱི་སྐད་ཅིག་དང་སྐད་ཅིག་རེ་རེ་ལ་སྤྲོས་པ་ཉེ་བར་
ཞི་བའི་མཚན་ཉིད་ཅན་གྱི་འགོགས་པ་ལ་སྙོམ་པར་འཇུག་ཅིང་དེ་ལས་ལྡང་བར་འགྱུར་
བ་ཐོབ་ལ། འགོགས་པ་མངོན་དུ་བྱེད་པའང་མ་ཡིན་ཏེ། ས་དེར་ཐབས་ལ་མཁས་
པའི་ཕ་རོལ་ཏུ་ཕྱིན་པ་ལེགས་པར་འབར་ཞིང་ཡོངས་སུ་དག་པ་ཐོབ་པའི་ཕྱིར་རོ། །
གཉིས་པ། དབུ་མ་ལ་འཇུག་པ་ལས། སེམས་བསྐྱེད་པ་བདུན་པའི་རྣམ་པར་བཤད་
པའོ༑ ༑གཉིས་པ་ལ། ས་བརྒྱད་པ་ཐོབ་ཚུལ། ས་དེར་སྨོན་ལམ་གྱི་ཕར་ཕྱིན་ལྷག་
ཚུལ༑ ས་དེའི་ཡོན་ཏན་གྱི་ཁྱད་པར་བསྟན་སོགས་གསུམ། དང་པོ་ཡང་ཡང་སྔར་
སོགས་ཚིག་རྐང་གསུམ་གྱིས་བསྟན་ཏེ། ས་བརྒྱད་པ་ལ་གནས་པའི་བྱང་ཆུབ་སེམས་
དཔའ་དེས་སྔར་ས་བདུན་པ་མན་ཆོད་དུ་ཡང་ནས་ཡང་དུ་དགེ་བ་ལས་ལྷག་པ་ཐོབ་
པར་བྱ་བའི་ཕྱིར། གང་དུ་མི་སྐྱེ་བའི་ཆོས་ལ་བཟོད་པ་ཆེན་པོ་ཐོབ་པ་བྱང་ཆུབ་ལས་
ཕྱིར་མི་ལྡོག་པ་ཉིད་དུ་འགྱུར་བ་ས་བརྒྱད་པ་མི་གཡོ་བ་དེ་ལ་བདག་ཉིད་ཆེན་པོ་བྱང་
ཆུབ་སེམས་དཔའ་དེ་འཇུག་པར་བྱེད་དོ། །
གཉིས་པ་འདི་ཡི་སྨོན་ལམ་ཤིན་ཏུ་དག་འགྱུར་ཏེ་ཞེས་པས་བསྟན་ཏེ། འདིས་སེམས་
དང་པོ་བསྐྱེད་པའི་ཚེ་སྨོན་ལམ་འབུམ་ཕྲག་གྲངས་མེད་པ་བཅུ་བཏབ་པ་གང་ཡིན་པ་
དེ་དག་གནས་སྐབས་འདིར་ཡང་ཡོངས་སུ་དག་པར་འགྱུར་བས་དེའི་ཕྱིར་དེ་ལ་སྨོན་
ལམ་གྱི་ཕ་རོལ་ཏུ་ཕྱིན་པ་ལྷག་པར་འགྱུར་རོ། །གསུམ་པ་ལ་སྲིད་པ་འགགས་པའི་
ཡོན་ཏན་དང་། འགགས་ཀྱང་སྲིད་པར་སྤྲུལ་པ་སྟོན་པའི་ཡོན་ཏན་གཉིས། དང་པོ་
ལ༑ སྲིད་པར་མཚམས་སྦྱོར་བ་ཡོངས་སུ་སྤངས་ཀྱང་སྲིད་པར་རྣམ་རོལ་སྟོན་པའི་
ཆོས་ཐོབ་པར་དེ་བཞིན་གཤེགས་པས་བསྐུལ་བ་དང་། དྲི་མ་ཡོངས་སུ་སྤང་བའི་ཡོན་
179

མཁན་ཆེན་ངག་དབང་དཔལ་བཟང་གིས་མཛད།
ཏན་གཉིས། དང་པོ་རྒྱལ་བ་རྣམས་ཀྱིས་འགོག་ལས་སློང་བར་མཛད་ཞེས་པ། ས་
འདིར་ཉོན་མོངས་པ་མ་ལུས་པ་སྤང་བའི་ཕྱིར་དང་། ཆོས་ཀྱི་དབྱིངས་ལ་ཡུན་རིང་
དུ་གོམས་པར་བྱས་པས་འབད་པ་མེད་པར་དེ་བཞིན་ཉིད་ཀྱི་ངང་དུ་འགོགས་པ་ལ་
སྙོམས་པར་འཇུག་པ་འགྱུར་བ་ལ། དེའི་ཚེ་རྒྱལ་བ་རྣམས་ཀྱིས་འདི་སྐད་དུ། ངེད་
ཀྱི་ཡེ་ཤེས་སྟོབས་སོགས་སངས་རྒྱས་ཆོས་རྣམས་ཀྱང་། དེ་དག་ཁྱོད་ལ་མེད་པས་
དེ་ལ་བརྩོན་འགྲུས་རྩོམ་ཞེས་འགོགས་པ་ལས་སློང་བར་མཛད་ཅིང་དེ་བཞིན་གཤེགས་
པའི་ཡེ་ཤེས་ཉེ་བར་སྒྲུབ་པ་ལས་སྐུལ་བར་མཛད་དོ། །འདིར་འགོགས་པ་ལས་མ་
སློང་ན་ཡུན་རིང་པོར་བྱང་ཆུབ་ཀྱི་རྒྱུ་ཚོགས་བསགས་པ་དང་སེམས་ཅན་གྱི་དོན་སྒྲུབ་
པ་ལས་བཤོལ་བར་དགོངས་ནས་དེ་ལས་སློང་བར་མཛད་ལ། ཐེག་པ་དམན་པའི་
འབྲས་བུ་མངོན་དུ་བྱེད་པ་ནི་མ་ཡིན་ནོ། ། 1:|:ཀྱིཧཱུཾཁྲོམཀཊ
གཉིས་པ་ཆགས་པ་མེད་པའི་སོགས་ཚིག་བཅད་གཅིག་གིས་བསྟན་ཏེ། གང་ལ་ཆགས་
པ་མེད་ཅིང་རྣམ་པར་མི་རྟོག་པའི་བློ་ནི་ཆགས་སོགས་ཉོན་མོངས་པ་དག་དང་ལྷན་
ཅིག་མི་གནས་སྟེ་སྣང་མུན་བཞིན་ནོ། །ས་བརྒྱད་པ་ལ་སྐྱེ་བའི་རྒྱུ་ཉོན་མོངས་པའི་
དྲི་མ་ཐམས་ཅད་རྩ་བ་དང་བཅས་པ་ཉེ་བར་ཞི་བར་འགྱུར་ཞིང་དེ་ཕྱིར་ཁམས་གསུམ་
ན་སྤྱོད་པའི་ཉོན་མོངས་པ་མ་ལུས་པ་ཟད་ཅིང་མཆོད་འོས་པ་ས་གསུམ་མམ་ཁམས་
གསུམ་གྱི་བླ་མར་ཆུད་ཀྱང་ད་དུང་སངས་རྒྱས་རྣམས་ཀྱི་ནི་ཡོན་ཏན་གྱི་འབྱོར་པ་ནམ་
མཁའ་ལྟར་ཚད་མེད་པ་མཐའ་དང་བྲལ་བ་མ་ལུས་པ་ཐོབ་པར་ནུས་པ་མ་ཡིན་ཏེ་དེ་
གོང་ན་ས་གཞན་གཉིས་ཡོད་པའི་ཕྱིར་འདིས་ད་དུང་ལམ་ལ་བསྒྲིམ་དགོས་སོ། །གཉིས་
པ་འཁོར་བ་འགགས་ཀྱང་སོགས་ཚིག་རྐང་གཉིས་ཀྱིས་བསྟན་ཏེ། འདིས་ནི་སྲིད་
པར་ཉིང་མཚམས་སྦྱོར་ཞིང་འཁོར་བར་སྐྱེ་བའི་ལས་མཐའ་དག་འགགས་མོད་ཀྱང་
180

| དབུ་མ་འཇུག་པའི་འབྲུ་འགྲེལ།
འོན་ཀྱང་ཚེ་ལ་དབང་བ་ལ་སོགས་པ་དབང་རྣམ་པ་བཅུ་པོ་ཐོབ་པར་གྱུར་ཞིང་དེ་དག་
གིས་དབང་གིས་སྲིད་པར་འགྲོ་བར་གཞན་གྱི་དོན་དུ་ཡིད་ཀྱི་རང་བཞིན་གྱི་ལུས་ཀྱི་
སྒོ་ནས་བདག་ཉིད་དངོས་པོ་སྣ་ཚོགས་པ་སྟོན་པར་བྱེད་པར་འགྱུར་རོ། །ལེའུའི་མཚན་།
ནི༑ དབུ་མ་ལས་འཇུག་པ་ལས། སེམས་བསྐྱེད་པ་བརྒྱད་པའི་རྣམ་པར་བཤད་པའོ།
གསུམ་པ་ས་དགུ་པ་ལ་ནི་སོགས་ཚིག་རྐང་གཉིས་ཀྱིས་བསྟན་ཏེ། བྱང་ཆུབ་སེམས་
དཔའ་ས་དགུ་པ་འདི་ལ་ནི་བྱང་སེམས་དེའི་སྟོབས་ཀྱི་ཕ་རོལ་ཏུ་ཕྱིན་པ་མཐའ་དག་
ཡོངས་སུ་རྫོགས་ཞིང་དག་པར་འགྱུར་ཏེ། དེ་བཞིན་དུ་ཆོས་དང་དོན་དང་། ངེས་པའི་
ཚིག་དང༌། སྤོབས་པ་སོ་སོར་ཡང་དག་པའི་ཆོས་རང་གི་ཡོན་ཏན་ཡོངས་སུ་དག་པའང་
འཐོབ་ནུས་སོ། །ལེའུའི་མཚན་ནི། དབུ་མ་ལས་འཇུག་པ་ལས། སེམས་བསྐྱེད་པ་
དགུ་པའི་རྣམ་པར་བཤད་པའོ། །བཞི་པ་ས་བཅུ་བ་ལ། ས་དེའི་ཁྱད་པར་གྱི་ཡོན་
ཏན༑ཡེ་ཤེས་ཀྱི་ཕར་ཕྱིན་དག་ཚུལ། སའི་ངེས་ཚིག་དང་མཐུན་པའི་ཡོན་ཏན་གསུམ།
དང་པོ། བཅུ་པའི་ས་ལ་དེ་ཡིས་ཀུན་ནས་སངས་རྒྱས་རྣམས་ལས་དབང་བསྐུར་བ།
དམ་པ་འཐོབ་ཅིང་ཞེས་པས་བསྟན་ཏེ། བྱང་ཆུབ་སེམས་དཔའ་ས་བཅུ་པ་འདིར་གནས་
པའི་རྒྱལ་བའི་སྲས་པོ་དེ་ལ་སངས་རྒྱས་རྣམས་ཀྱི་འོད་ཟེར་ཆེན་པོའི་དབང་བསྐུར་
དམ་པ་འཐོབ་སྟེ། ས་བཅུ་པ་མངོན་དུ་བྱས་མ་ཐག་ཏུ་སྟོང་གསུམ་འབུམ་ཕྲག་བཅུའི་
གཏོས་དང་མཉམ་པའི་རིན་པོ་ཆེའི་རྣམ་པ་ཐམས་ཅད་ཀྱི་མཆོག་ཏུའང་བསྟན་པས་
སྤྲས་པ་ཞེས་བྱ་བ་ནས་སྟོང་གསུམ་འབུམ་ཕྲག་བཅུར་ཚང་བའི་རྡུལ་ཕྲ་རབ་ཀྱི་རྡུལ་
རྙེད་ཀྱི་པད་མོའི་འཁོར་དང་ལྡན་པ་འབྱུང་བར་གྱུར་ཏེ། བྱང་ཆུབ་སེམས་དཔའ་དེའི་
ལུས་ཀྱང་དེ་དང་མཚམས་ཞིང་དེའི་རྐྱེན་དུ་བབ་པར་གནས་སོ། །ཏིང་ངེ་འཛིན་དེ་
ཐོབ་མ་ཐག་ཏུ་པདྨ་དེ་ལ་འདུག་པར་ཀུན་ཏུ་སྣང་ངོ་། །དེ་དེ་ལ་འདུག་པ་དང་། སངས་
181

མཁན་ཆེན་ངག་དབང་དཔལ་བཟང་གིས་མཛད།
རྒྱས་བཅོམ་ལྡན་འདས་སངས་རྒྱས་ཞིང་ཀུན་ནས་གདན་འཛོམ་པ་རྣམས་ཀྱིས་འཛོད་
སྤུ་ནས་འོད་ཟེར་དག་བྱུང་ནས་བྱང་ཆུབ་སེམས་དཔའ་དེ་ལ་དབང་བསྐུར་བར་མཛད་
དོ༑ ༑གཉིས་པ་ཡེ་ཤེས་ལྷག་པར་མཆོག་ཏུ་བྱུང་བར་གྱུར་པའང་ཡིན་ཞེས་པས་བསྟན་
ཏེ༑དེའི་ཚེ་ཡེ་ཤེས་ཀྱི་ཕ་རོལ་དུ་ཕྱིན་པ་ཆེས་ལྷག་ཅིང་མཆོག་དང་ཕུལ་དུ་བྱུང་བར་
གྱུར་པ་འཐོབ་པའང་ཡིན་ནོ། ། 7
གསུམ་པ་ཆར་སྤྲིན་རྣམས་ལས་སོགས་ཚིག་རྐང་གཉིས་ཀྱིས་བསྟན་ཏེ། ཆར་གྱི་སྤྲིན་
ལག་ཆུའི་ཆར་འབབ་ཞིང་འབྲུའི་ལོ་ཏོག་སྨིན་པར་བྱེད་པ་དེ་བཞིན་དུ་འགྲོ་བ་རྣམས་
ཀྱི་དཀར་པོ་དགེ་བའི་ལོ་ཏོག་སྨིན་པའི་ཆེད་དུ་ས་བཅུ་པ་ཆོས་ཀྱི་སྤྲིན་ལ་གནས་པའི་
རྒྱལ་སྲས་དེ་ལས་ལྷུན་གྱིས་གྲུབ་པའི་དམ་པའི་ཆོས་ཀྱི་ཆར་ཆེན་པོ་འབེབ་པར་བྱེད་
དོ༑ ༑ལེའུའི་མཚན་ནི། དབུ་མ་ལ་འཇུག་པ་ལས། སེམས་བསྐྱེད་པ་བཅུ་པའི་རྣམ་
པར་བཤད་པའོ། །གཉིས་པ་སའི་ཡོན་ཏན་ལ། ས་དང་པོར་འབྱུང་བའི་ཡོན་ཏན་
བརྒྱ་ཕྲག་བཅུ་གཉིས་པོ་བཤད་པ་དང༌། དཔེ་གཞན་ལ་བསྒྲེ་ཚུལ་གཉིས། དང་པོ།
དེ་ཚེ་འདིས་ནི་སོགས་ཚིག་བཅད་ཕྱེད་དང་བཞིས་བསྟན་ཏེ། ས་དང་པོ་ཐོབ་པའི་ཚེ་
བྱང་ཆུབ་སེམས་དཔའ་འདིས་ནི་སྐད་ཅིག་ཐང་ཅིག་ཡུད་ཙམ་ལ། སངས་རྒྱས་བརྒྱ་
མཐོང་བ་དང་། དེ་དག་གིས་བྱིན་གྱིས་བརླབ་པ་ཡང་དག་པར་རྟོགས་པ་དང་། བྱང་
སེམས་དེ་ཉིད་ཚེ་འདོད་ན་བསྐལ་པ་བརྒྱར་གནས་པར་བྱེད་པ་དང་། བསྐལ་པ་སྔོན་
དེ་ཉིད་ཀྱི་སྔོན་དང་ཕྱི་མའི་མཐར་ཤེས་པ་འཇུག་པ་དང༌། བློ་ལྡན་སེམས་དཔའ་དེ་
ནི་སྐད་ཅིག་རེ་རེ་ལ་ཏིང་ངེ་འཛིན་བརྒྱ་ཕྲག་ཐོབ་ཅིང་དེ་དག་ལ་སྙོམས་པར་འཇུག་
ཀྱང་སླར་ཡང་དེ་ལས་ལྡང་ཞིང་གཏོང་བར་བྱེད་ནུས་པ་དང་། འཇིག་རྟེན་གྱི་ཁམས་
བརྒྱ་བྱང་སེམས་འདིས་རྫུ་འཕྲུལ་གྱི་སྟོབས་ཀྱིས་གཡོ་ཞིང་འོད་ཀྱིས་སྣང་བར་ཡང་
182

ཌ དབུ་མ་འཇུག་པའི་འབྲུ་འགྲེལ། 37%
བྱེད་པ་དང༌། དེ་བཞིན་དུ་རྫུ་འཕྲུལ་གྱིས་བྱང་སེམས་དེས་སེམས་ཅན་བརྒྱ་ཕྲག་དག་
སྨིན་པར་བྱེད་པ་དང༌། བརྒྱ་ཕྲག་གི་གྲངས་དང་རྗེས་སུ་འབྲེལ་བའི་ཞིང་དག་ཏུ་འགྲོ་
ནུས་པ་དང༌། དེས་ནི་ཆོས་ཀྱི་སྒོ་བརྒྱ་ཕྲག་རྣམས་ཡང་དག་པར་འབྱེད་ནུས་པ་དང༌།
ཐུབ་པའི་དབང་པོའི་ཐུགས་སྲས་སེམས་དཔའ་དེས་ནི་རང་གི་ལུས་བརྒྱ་ཕྲག་དག་ཏུ་
སྟོན་པ་དང༌། རང་གི་འཁོར་དང་བཅས་པ་བརྒྱ་ཕྲག་དག་གིས་མཛེས་ཤིང་འབྱོར་
པས་ལུས་རེ་རེ་ཞིང་རྒྱལ་བའི་སྲས་པོ་བརྒྱ་ཕྲག་དག་དང་རྗེས་སུ་འབྲེལ་བའང་སྟོན་
པར་བྱེད་དོ། །དེ་ལྟར་བློ་ལྡན་བྱང་ཆུབ་སེམས་དཔའ་ས་དང་པོ་རབ་ཏུ་དགའ་བར་
གནས་པ་དེས་ནི་གོང་དུ་བཤད་པའི་ཡོན་ཏན་དེ་དག་ཐོབ་པར་གྱུར་ནས་རང་
གཞན་དོན་གཉིས་བསྒྲུབ་པའི་མཐུ་ཐོབ་པའི་ཕྱིར་མདོར་ན་ཞག་བདུན་ནའང་སངས་
རྒྱས་པར་འགྱུར་ཏེ། བསྐལ་པ་སྐད་ཅིག་དང་སྐད་ཅིག་བསྐལ་པར་བསྒྱུར་བའི་དབང་
ཐོབ་པའི་ཕྱིར་རོ། །
གཉིས་པ་མ་དག་པའི་ས་ལྷག་མ་དྲུག་ལ་གོང་གི་གྲངས་འགྱུར་གྱིས་བསྒྲེས་པ་དང༌།
དག་པ་གསུམ་ན་རྡུལ་གྲངས་ཀྱིས་བསྒྲེས་པ་གཉིས། དང་པོ། དེ་བཞིན་ཁོ་ནར་དྲི་
མ་མེད་གནས་པས། དེ་དག་སོགས་ཚིག་རྐང་པ་ཕྱེད་དང་བདུན་གྱིས་བསྟན་ཏེ། ས་
དང་པོའི་ཡོན་ཏན་བརྒྱ་ཕྲག་བཅུ་གཉིས་ཐོབ་པ་དེ་བཞིན་དུ་བརྒྱ་ཕྲག་བཅུ་གཉིས་
པོ་ཁོ་ནར་ས་གཉིས་པོ་དྲི་མ་མེད་པ་ལ་གནས་པས། དེ་དག་སྟོང་ཕྲག་ཏུ་ནི་ཡང་དག་
པར་འཐོབ་པར་འགྱུར་རོ། །མ་དག་པའི་ས་ལྷག་མ་ལྔ་པོ་འདི་དག་རྣམས་ལས་གསུམ་
པ་འོད་འཕྲོ་བ་ལ་གནས་པའི་སེམས་དཔའ་དེས་ནི་ཡོན་ཏན་རྣམས་འབུམ་ཕྲག་བཅུ་
གཉིས་འཐོབ་བོ། །སེམས་བཞི་པ་བསྐྱེད་པའི་སེམས་དཔའ་དེས་ནི་བྱེད་པ་བརྒྱ་
ཕྲག་བཅུ་གཉིས་འཐོབ་བོ། །སེམས་ལྔ་པ་བསྐྱེད་པ་དེས་ནི་ཡོན་ཏན་བྱེ་བ་ཕྲག་སྟོང་
183

མཁན་ཆེན་ངག་དབང་དཔལ་བཟང་གིས་མཛད།
ཕྲག་བཅུ་གཉིས་འཐོབ་བོ། །སེམས་དྲུག་པ་བསྐྱེད་པའི་བྱང་ཆུབ་སེམས་དཔའ་ཡོན་
ཏན་བྱེ་བ་འབུམ་ཕྲག་བཅུ་གཉིས་འཐོབ་བོ། །སེམས་བདུན་པ་བསྐྱེད་པའི་བྱང་སེམས་
དེས་ནི་བྱེ་བ་ཕྲག་ཁྲིག་བརྒྱར་འགྱུར་བ་དེ་ཉིད་སྟོང་དུ་ཡོངས་སུ་བསྒྱུར་བ་ཐོབ་པར་
འགྱུར་རོ། །གཉིས་པ་ལ། བརྒྱད་པའི་ཡོན་ཏན། དགུ་པའི་ཡོན་ཏན། བཅུ་པའི་ཡོན་
ཏན་གསུམ། དང་པོ། མི་གཡོའི་སར་གནས་སོགས་ཚིག་བཅད་གཅིག་གིས་བསྟན་
ཏེ༑ དག་པ་གསུམ་གྱི་ཡོན་ཏན་དག་ནི་གྲངས་ཀྱི་བསྒྱུར་མི་ནུས་ཀྱང༌། དེ་ཕྱིར་རྡུལ་
ཕྲ་རབ་ཀྱིས་ཡོངས་སུ་བསྒྲང་ནས་མཚོན་པ་ནི། སེམས་བརྒྱད་པ་བསྐྱེད་པ་མི་གཡོ་
བའི་སར་གནས་པ་མཚན་འཛིན་གྱིས་རྣམ་རྟོག་ཐམས་ཅད་སྤང་བས་སླར་ཡང་སྐྱེ་བ་
མེད་པ་མངོན་དུ་བྱེད་པའི་སེམས་དཔའ་དེས་ནི། སྟོང་གསུམ་བརྒྱ་ཕྲག་སྟོང་བསྡོམ་
པའི་འཇིག་རྟེན་གྱི་རྡུལ་གྱི་ཚད་ཇི་སྙེད་ཡོད་པའི་གྲངས་དང་མཉམས་པའི་ཡོན་ཏན་
ཇི་སྐད་བཤད་པ་དེ་དག་འཐོབ་པར་འགྱུར་རོ། །
གཉིས་པ། ལེགས་པའི་བློ་གྲོས་སོགས་ཚིགས་བཅད་གཅིག་གིས་བསྟན་ཏེ། སེམས་
དགུ་པ་བསྐྱེད་པའི་ས་ལེགས་པའི་བློ་གྲོས་ལ་གནས་པའི་བྱང་ཆུབ་སེམས་དཔའ་དེས་
ནི་སྔར་བསྟན་པའི་ཡོན་ཏན་དེ་དག་གི་གྲངས་སྟོང་གསུམ་གྲངས་མེད་པ་བརྒྱ་ཕྲག་
སྟོང་དུ་ཡང་དག་པར་བསྡོམ་པ་ཕྲག་བཅུའི་རྡུལ་གྱི་ཚད་ཐོབ་པར་འགྱུར་རོ། །གསུམ་
པ་ལ། ཡོན་ཏན་བཅུ་གཉིས་པོ་བཤད་པ་དང་། ཡོན་ཏན་གཞན་བསྟན་པ་གཉིས།
དང་པོ་རེ་ཞིག་སོགས་ཚིག་བཅད་གཅིག་གིས་བསྟན་ཏེ། རེ་ཞིགས་བཅུ་པ་འདིར་
ནི་རྒྱལ་བའི་སྲས་པོ་དེའི་ཡོན་ཏན་ཇི་སྐད་བཤད་པ་དག་གི་སྤྱོད་ཡུལ་ལས་ཆེར་འདས་
པར་འགྱུར་ཞིང་ངག་གི་སྤྱོད་ཡུལ་མ་ཡིན་གྱི། འོན་ཀྱང་སྟོང་གསུམ་གྱི་ཞིང་ངག་གི་
སྤྱོད་ཡུལ་མ་ཡིན་པ་བརྗོད་མི་ནུས་པ་རྣམས་བསྡོམས་ན། རྡུལ་གྱི་གྲངས་དེ་དག་ཇི་
184

དབུ་མ་འཇུག་པའི་འབྲུ་འགྲེལ།  ཿ ཆ
སྙེད་ཡོད་པ་དེ་སྙེད་ཀྱི་ཡོན་ཏན་རྣམས་འཐོབ་པར་འགྱུར་རོ། །གཉིས་པ། བ་སྤུའི་
ཁུང་བུར་སོགས་ཚིག་བཅད་གཅིག་གིས་བསྟན་ཏེ། ས་བཅུ་པ་ལ་གནས་པའི་བྱང་
སེམས་དེས་ནི་རྣམ་པར་རྟོག་པ་མེད་བཞིན་དུ་རང་གི་བ་སྤུའི་ཁུང་བུར་རེ་རེ་ཡང་རྫོགས་
པའི་སངས་རྒྱས་ཀྱི་སྐུ་གྲངས་མེད་པ་རེ་རེ་ཞིང་བྱང་ཆུབ་སེམས་དཔའི་འཁོར་གཞལ་
གྱིས་མི་ལང་བས་བསྐོར་བ་དང་། དེ་བཞིན་དུ་ལྷ་དང་ལྷ་མིན་དང་མི་ལ་སོགས་པའི་
འགྲོ་བ་ལྔའི་འཁོར་བ་རྣམས་མ་འདྲེས་པར་སྐད་ཅིག་སྐད་ཅིག་ལ་སྟོན་པར་ནུས་ཞིང་
ཀྱང་གི་སྒྲས་གཞན་ཡང་བརྒྱ་བྱིན་དང༌། ཚངས་པ་དང༌། འཇིག་རྟེན་སྐྱོང་བ་དང༌།
མིའི་རྒྱལ་པོ་དང་། ཉན་རང་དང་དེ་བཞིན་གཤེགས་པས་འདུལ་བའི་སེམས་ཅན་
རྣམས་ལ་བརྒྱ་བྱིན་ལ་སོགས་པའི་གཟུགས་ལྷུན་གྱིས་གྲུབ་པར་སྟོན་ནས་འདུལ་བར་
མཛད་དོ། །གཉིས་པ་མཐར་ཐུག་སངས་རྒྱས་ཀྱིས་བཤད་པ་ལ། དང་པོར་བྱང་ཆུབ་
བརྙེས་པའི་ཚུལ། ཐོབ་བྱ་བྱང་ཆུབ་ཀྱི་ངོ་བོ། བྱང་ཆུབ་བརྙེས་ནས་སྤྲུལ་པས་གཞན་
དོན་མཛད་ཚུལ་གསུམ། དང་པོ་ལ་དངོས་ཀྱི་དོན་དང་། དེ་ལ་རྩོད་པ་སྤང་བ་གཉིས།
དང་པོ་ལ་དུས་ནམ་གྱི་ཚེ། གནས་གང་དུ་ཚུལ་ཇི་ལྟར་བརྙེས་ཚུལ་དང་གསུམ། དང་
པོ་གང་ཕྱིར་སོགས་ཚིགས་རྐང་གཉིས་ཀྱིས་བསྟན་ཏེ། ཇི་ལྟར་ནམ་མཁའ་དྲི་མ་མེད་
པ་ཁོ་ན་ལ་ཟླ་བའི་སྣང་བས་འགྲོ་བ་མ་ལུས་པ་གསལ་བར་ནུས་པ་དེ་བཞིན་དུ་སྔོན་
སངས་རྒྱས་ཀྱི་ཆོས་རྣམས་ཐོབ་པ་ལ་གེགས་བྱེད་པའི་མུན་པ་སྦྱོར་བར་མཛད་པ།
སེམས་བཅུ་པ་བསྐྱེད་པའི་བྱང་ཆུབ་སེམས་དཔའ་དེས་ནི་སངས་རྒྱས་ཀྱི་ཆོས་རྣམས་
མངོན་དུ་ནུས་པར་མཁྱེན་ནས། སྔོན་ས་བཅུའི་རྒྱུན་མཐའ་ཐོབ་པའི་ཚེ། སྟོབས་བཅུ་
བསྐྱེད་ཅིང་ཡོངས་སུ་རྫོགས་པ་སངས་རྒྱས་ཀྱི་ས་ལ་སླར་ཡང་ཁྱོད་ཀྱི་འབད་པར་གྱུར་
ཅིང་བརྩོན་འགྲུས་བརྩམ་པ་མཛད་ནས། རྒྱུན་མཐའ་རྫོགས་པའི་སྐད་ཅིག་མ་གཅིག་
185

མཁན་ཆེན་ངག་དབང་དཔལ་བཟང་གིས་མཛད།
གིས་མངོན་དུ་བྱེད་པའོ། །གཉིས་པ་ལ། འོག་མིན་དུ་ནི་སོགས་ཚིག་རྐང་གཉིས་ཀྱིས་
བསྟན་ཏེ། གནས་གང་དུ་བརྙེས་ན་གཙང་མ་གནས་ཀྱི་འོག་མིན་དུ་ནི་གང་གི་དོན་
དུ་འབད་པར་འགྱུར་བའི་གོ་འཕང་མཆོག་སྤྲོས་པ་ཉེ་བར་ཞི་བ་སྟོབས་སོགས་ཡོན་
ཏན་མཐའ་དག་རྫོགས་ཤིང་། མཐར་ཐུག་གོ་འཕང་གཞན་དང་མཚུངས་པ་མེད་པ་
དེ་ཐུབ་པ་ཁྱོད་ཀྱིས་བརྙེས་ཏེ། ཇི་སྐད་དུ། གཙང་མའི་གནས་དག་སྤངས་བ་ཡི། །
འོག་མིན་དུ་ནི་ཉམས་དགའ་བར། །ཡང་དག་སངས་རྒྱས་དེར་སངས་རྒྱས། །སྤྲུལ་
པ་པོ་ཞིག་འདིར་འཚང་རྒྱ། །ཞེས་སོ། །གསུམ་པ་ཇི་ལྟར་སྣོད་ཀྱི་སོགས་ཚིག་བཅད་
གཅིག་གིས་བསྟན་ཏེ། ཇི་ལྟར་བུམ་པ་དང་མཁར་གཞོང་ལ་སོགས་པ་སྣོད་ཀྱི་དབྱེ་
བར་ཐ་དད་ཀྱང་དེ་དག་གི་ནང་གི་ནམ་མཁའ་ལ་དབྱེ་བ་ཐ་དད་མེད་ཅིང་རོ་གཅིག་
པ་ལྟར། གཟུགས་དང་ཚོར་བ་ལ་སོགས་པ་དངོས་པོ་སོ་སོས་བྱས་པ་འགའ་ཡང་ཐ་
དད་ཀྱང་དེ་དག་གི་དེ་ཁོ་ན་ཉིད་ལ་ཐ་དད་མེད་པ་རོ་གཅིག་པ་དེ་ཡི་ཕྱིར། རྣམ་པ་
ཐམས་ཅད་མཁྱེན་པའི་ཡེ་ཤེས་སོ་སོ་རང་རིག་པས་ཆོས་ཐམས་ཅད་རོ་མཉམ་པ་ཚུལ་
གཅིག་ངོ་བོ་གཅིག་ཉིད་དུ་ཡང་དག་པར་ཐུགས་སུ་ཆུད་པར་མཛད་པར་གྱུར་ཏེ།
མཁྱེན་པའི་ཡེ་ཤེས་བཟང་པོ་མངའ་བ་ཁྱོད་ཀྱིས་སྐད་ཅིག་མ་གཅིག་ལ་ཤེས་བྱའི་ཆོས་
ཐམས་ཅད་ཀྱི་རང་བཞིན་མངོན་དུ་བྱས་ནས་བག་ཆགས་ཀྱི་སྒྲིབ་པ་ཕྲ་མོ་སྤངས་བ་
ལ་ཤེས་བྱའི་ཆོས་ཅན་ཇི་སྙེད་པ་མཁྱེན་པའི་ཡེ་ཤེས་ཐོགས་པ་མེད་པ་ཐུགས་སུ་ཆུད་
པར་མཛད་དོ། ། མ་ཕྱི་ན་ཆོས་ALA ཤིགརྟུ་ཌ་ཆ་རྒྱraWiནི་ཟུང།
གཉིས་པ་ལ། རྩོད་པ་དང་། ལན་གཉིས། དང་པོ་ལ་ཡུལ་སྐྱེ་མེད་རྟོགས་པར་མི་
འཐད་པར་རྩོད་པ་དང༌། ཡུལ་དང་ཡུལ་ཅན་རོ་གཅིག་ན་ཡུལ་དེ་མཁྱེན་ནས་གཞན་
ལ་སྟོན་པར་མི་འཐད་པས་རྩོད་པ་གཉིས། དང་པོ། གང་ཚེ་ཞི་བ་སོགས་ཚིག་བཅད་
186

ཌ དབུ་མ་འཇུག་པའི་འབྲུ་འགྲེལ། ཆ
གཅིག་གིས་བསྟན་ཏེ། གང་ཚེ་སྐྱེ་བ་དང་འགགས་པ་ལ་སོགས་པའི་སྤྲོས་པ་ཉེ་བར་
ཞི་བ་ཆོས་རྣམས་ཀྱི་དེ་ཁོ་ན་ཉིད་ཡིན་ན། དེ་ལ་རྣམ་པ་ཐམས་ཅད་དུ་བློ་གྲོས་འཇུག་
པར་མི་འགྱུར་ཏེ། ཤེས་པ་ནི་ཡུལ་གྱི་རྣམ་པར་སྐྱེ་བ་ཡིན་ན། སྤྲོས་བྲལ་ལ་ཡོད་མེད་
སོགས་གང་གི་རྣམ་པ་ཅན་དུ་འབྱུང་བར་འགྱུར་ཏེ། དེའི་ཕྱིར་རྣམ་པར་མེད་པས་བློ་
འཇུག་པར་མི་འགྱུར་རོ། །བློ་མ་ཞུགས་པར་ནི་ཤེས་བྱ་དེ་ཁོ་ན་ཉིད་ཀྱི་ཡུལ་ཅན་གྱི་
ཤེས་པས་འདིའོ་ཞེས་ངེས་པ་སྐྱེ་བ་རིགས་པ་མ་ཡིན་ཏེ། ཀུན་ནས་ཤེས་པ་མེད་པ་
དེ་ཁོ་ན་ཉིད་ཡོངས་སུ་ཤེས་སོ་ཞེས་བྱ་བར་ཇི་ལྟར་འགྱུར་ཏེ་འགལ་བའི་ཕྱིར་རོ། །
གཉིས་པ་མཁྱེན་པོ་མེད་པས་ཁྱོད་ཀྱིས་གཞན་ལ་འདི་ལྟའོ་ཞེས་སུ་ཞིག་སྟོན་ཞེས་པས་
བསྟན་ཏེ། དེ་ལྟར་སེམས་དང་སེམས་ལས་བྱུང་བའི་འཇུག་པ་ཞི་ན་མཁྱེན་པ་པོ་མེད་
པའི་ཕྱིར། ཁྱོད་ཀྱིས་དེ་ཁོ་ན་ཉིད་ངས་ཐུགས་སུ་ཆུད་དོ་ཞེས་གཞན་སུ་ཞིག་ལ་འདི་
ལྟ་བུའོ། །ཞེས་སུ་ཞིག་གིས་སྟོན་ཏེ།མཁྱེན་པའི་བློ་སེམས་དང་སེམས་བྱུང་ཉེ་བར་
ཞི་བའི་ཕྱིར་ཞེ་ན། གཉིས་པ་ལན་ལ། ཡུལ་སྐྱེ་མེད་རྟོགས་པར་འཐད་པའི་ལན་དང༌།
ཡུལ་ཡུལ་ཅན་ཐ་དད་དུ་མི་རྟོགས་ཀྱང་ཆོས་སྟོན་པར་འཐད་པ་གཉིས། དང་པོ་གང་
ཚེ་སྐྱེ་མེད་སོགས་ཚིགས་བཅད་གཅིག་གིས་བསྟན་ཏེ། གང་གི་ཚེ་ཡུལ་སྐྱེ་བ་མེད་པ་
དེ་ཁོ་ན་ཉིད་ཡིན་ཞིང་དེ་རྟོགས་པའི་ཡུལ་ཅན་བློ་གྲོས་ཡང་སྐྱེ་བ་དང་བྲལ་བ་དེ་ཚེ་
ཡུལ་སྐྱེ་མེད་ཀྱི་རྣམ་པའི་རྗེས་སུ་བྱེད་པ་ལ་བརྟེན་ནས་རྣལ་འབྱོར་པའི་བློ་དེའི་ཡུལ་སྐྱེ་
བ་མེད་པ་རྟོགས་ཞེས་ཐ་སྙད་དུ་བརྟེན་ནས་བརྟགས་པ་ཏེ། ཡུ་ཡུལ་སྐྱེ་མེད་དེའི་རྣམ་
པ་དང་མཚུངས་པར་བློ་ཉིད་སྐྱེ་མེད་དེའི་ངོ་བོར་སྐྱེ་བ་ལ་བྱེད་ཀྱི་དངོས་སུན་འགའ་
ཞིག་གིས་ཤེས་པ་ནི་མ་ཡིན་ཏེ། ཤེས་པ་དང་ཡུལ་གཉིས་ཐ་དད་མེད་ཅིང་རོ་གཅིག་
པ་དབྱིངས་ཡེ་ཟུང་དུ་ཆུད་པ་ཡིན་པའི་ཕྱིར་རོ། །དཔེ་ཇི་ལྟར་ན། སེམས་ནི་སྔོན་པོ་
187

མཁན་ཆེན་ངག་དབང་དཔལ་བཟང་གིས་མཛད།
ལ་སོགས་པའི་ཡུལ་གང་གི་རྣམ་པ་ཅན་དུ་གྱུར་པའི་སེམས་དེ་ཡིས་སྔོན་པོ་ལ་སོགས་
པའི་ཡུལ་ཡོངས་སུ་ཤེས་སོ་ཞེས་མདོ་སྡེ་བ་དག་ཐ་སྙད་བྱེད་པ་དེ་བཞིན་དུ། ཐ་སྙད་
ལ་བརྟེན་ནས་དེ་ལྟ་བུར་རིགས་པ་ཉིད་ཡིན་གྱི། མིག་ཤེས་དང་ཨུཏྤལ་ལྟ་བུ་ཐ་དད་
པ་ནི་མ་ཡིན་པ་ཤེས་པར་བྱའོ། །  ཾ་ད་པ 2སྐྱུན་25ཆཌ་ཥརྨ་ཁ་ཤ
གཉིས་པ་ལ་དངོས་དང་། དེའི་དཔེ་དགོད་པ་གཉིས། དང་པོ། དེ་ཡི་ལོངས་སྤྱོད་
སོགས་ཚིག་བཅད་གཅིག་གིས་བསྟན་ཏེ། དེ་བཞིན་གཤེགས་པ་རྣམས་ཀྱིས་བརྟེན་
པ་ཆོས་ཀྱི་སྐུའི་རྟེན་ལོངས་སྤྱོད་རྫོགས་པའི་སྐུ་དེ་ནི་བསོད་ནམས་བརྒྱས་ཟིན་ཅིང་
བསྐྲུན་པ་ས་བཅུའི་སེམས་དཔའ་ཆེན་པོ་རྣམས་ལ་རྟག་པར་ཐེག་པ་ཆེན་པོའི་ཆོས་ཀྱི་
ལོངས་སྤྱོད་སྦྱིན་པའི་རྒྱུར་གྱུར་པའི་གསུང་གི་ཆོས་བསྟན་པས་གདུལ་བྱ་འཇིག་རྟེན་པ་
རྣམས་ཀྱིས་དེ་ཁོ་ན་ཉིད་རིགས་ཅིང་རྟོགས་ལ། གཞན་ཡང་དེ་བཞིན་གཤེགས་པའི་
སྤྲུལ་པ་དག་གིས་འགྲོ་བའི་དོན་བྱེད་པ་དང་། དེ་མ་ཟད་གཞན་ཡང་དེ་བཞིན་གཤེགས་
པའི་མཐུས་ནམ་མཁའ་དང་ཤིང་དང་རྩིག་པ་དང་རྔ་བོ་ལ་སོགས་ལས་ཀྱང་སྒྲ་གང་
ཞིག་ཆོས་ཀྱི་དེ་ཁོ་ན་ཉིད་གསལ་བར་བྱེད་པ་འབྱུང་བ་དེ་ལས་ཀྱང་འཇིག་རྟེན་གྱི་
གདུལ་བྱ་རྣམས་ཀྱི་རིམ་གྱིས་དེ་ཉིད་རིག་པ་ཡིན་ནོ། །དེ་ན་སེམས་དང་སེམས་བྱུང་
བའི་འཇུག་པ་མཐའ་དག་དབྱིངས་སུ་ནུབ་ཀྱང་འབད་པ་མེད་པ་ལྷུན་གྲུབ་ཀྱིས་ཚུལ་དུ་
འགྲོ་བ་རྣམས་ལ་དེ་ཁོ་ན་ཉིད་བསྟན་ཅིང་རྟོགས་པ་འཐད་པ་ཤེས་པར་བྱའོ། །གཉིས་
པ་ཇི་ལྟར་རྫ་མཁན་སོགས་ཚིགས་བཅད་གཉིས་ཀྱིས་བསྟན་ཏེ། ཇི་ལྟར་རྫ་མཁན་
བཟོ་བ་མཁས་པ་སྟོབས་དང་ལྡན་པས་འདིར་ཡུན་རིང་དུ་འབད་པ་ཆེན་པོས་བསྐོར་
བའི་འཁོར་ལོ་ནི། རྫ་མཁན་བཟོ་མཁས་པས་འབད་པའི་ཤུགས་ཀྱིས་དེའི་རྩོལ་བ་
ད་ལྟ་སྐྱེས་པ་མེད་བཞིན་དུ་རང་གི་ངང་གིས་འཁོར་ཞིང་བུམ་པ་ལ་སོགས་པའི་རྒྱུར་
188

ཌ དབུ་མ་འཇུག་པའི་འབྲུ་འགྲེལ། ་ཎ
མཐོང་བ་ལྟར། དེ་བཞིན་དུ་སངས་རྒྱས་བཅོམ་ལྡན་འདས་རྣམས་ཀྱང་ད་ལྟར་
རྟོག་གཡོ་བ་སོགས་སྐྱེས་པའི་སྒོ་གསུམ་གྱི་རྩོལ་བ་མེད་བཞིན་དུ་ཆོས་ཀྱི་སྐུའི་བདག་
ཉིད་ལ་བཞུགས་ནས། སངས་རྒྱས་དེའི་རང་བཞིན་ཤུགས་ཀྱིས་འབྱུང་བའི་ཐུགས་
རྗེ་ཉི་མའི་ཟེར་ལྟ་བུ་དང་། རྒྱུན་མི་འཆད་པའི་ཐུགས་རྗེ་ཆུ་བོའི་རྒྱུན་ལྟ་བུའི་ཐུགས་
རྗེས་གདུལ་བྱའི་ཁམས་ལ་ངང་གིས་འཇུག་པ་དང་།གདུལ་བྱའི་སྐྱེ་བོ་རྣམས་ཀྱི་སངས་
རྒྱས་ཀྱི་ཆོས་ལ་ཉན་པར་འགྱུར་བའི་དགེ་བ་ཡོངས་སུ་སྨིན་པའི་ཁྱད་པར་དང་། སྔོན་
བྱང་ཆུབ་སེམས་དཔའི་སྤྱད་པ་སྤྱོད་པའི་གནས་སྐབས་ན་སྨོན་ལམ་གྱི་ཁྱད་པར་དུ་
མ་ཡོངས་སུ་སྨིན་པའི་ཁྱད་པར་གྱིས་འཕང་བ་ལས་ད་ལྟར་རྣམ་པར་རྟོག་པ་མེད་བཞིན་
དུ་འགྲོ་བའི་དོན་འབད་མེད་དུ་མཛད་པ་ཡིན་ནོ། །དེ་ནས་སངས་རྒྱས་ལས་གཞན་
གྱིས་ཆེས་བསམ་གྱིས་མི་ཁྱབ་པ། དེ་བཞིན་གཤེགས་པའི་སྤྱོད་ཡུལ་བསམ་གྱིས་མི་
ཁྱབ་བོ་ཞེས་ཡེ་ཤེས་ཁོ་ནའི་སྤྱོད་ཡུལ་ཡིན་གྱི་སྒྲ་རྟོག་གིས་གཞལ་མི་ནུས་སོ། །
གཉིས་བརྙེས་བྱ་བྱང་ཆུབ་ཀྱི་ངོ་བོ་ལ། རྟེན་པ་ཡོན་ཏན་གྱི་ཁྱད་པར་གཉིས། དང་
པོ་ལ། ཆོས་སྐུ།ལོངས་སྐུ།རྒྱུ་མཐུན་གྱི་སྐུ་གསུམ་ལས། དང་པོ་ཤེས་བྱའི་བུད་ཤིང་
ཚིག་བཅད་གཅིག་གིས་བསྟན་ཏེ།ཤེས་བྱའི་ཆོས་རྣམས་ལ་ཇི་ལྟ་བ་བཞིན་གཟིགས་
པ་ལ་བསྒྲིབ་པའི་བག་ཆགས་ཀྱི་སྒྲིབ་པ་ཤིན་ཏུ་ཕྲ་བ་སྲེད་ལེན་གྱིས་རླན་དང་བྲལ་
བས་ན་སྐམ་པོའི་མིང་གིས་གདགས་ལ། དེ་ལྷག་མ་མ་ལུས་པ་ཐམས་ཅད་གཉེན་
པོ་རྡོ་རྗེ་ལྟ་བུའི་ཡེ་ཤེས་ཀྱིས་མེ་བསྲེགས་པས་སྤྲོས་པ་ཉེ་བར་ཞི་བ་དེ་ཁོ་ན་ཉིད་ཇི་
ལྟ་བཞིན་ལྷག་མ་མ་ལུས་པ་མངོན་དུ་གྱུར་ནས་སྤངས་རྟོགས་མཐར་ཕྱིན་རྒྱལ་བ་རྣམས་
ཀྱི་ཆོས་ཀྱི་སྐུའི་བདག་ཉིད་རྟོགས་པ་དེ་ཚོ་དབང་པོ་གསར་དུ་འགྲུབ་པའི་མཚན་ཉིད་
ཅན་གྱིས་སྐྱེ་བ་མེད་ཅིང༌།དབང་པོ་རྣམས་འཇིག་པའི་མཚན་ཉིད་ཅན་གྱི་འགགས་
189

མཁན་ཆེན་ངག་དབང་དཔལ་བཟང་གིས་མཛད།
པ་མེད་ཅིང་། སེམས་དང་སེམས་ལས་བྱུང་བའི་འཇུག་པ་མཐའ་དག་དབྱིངས་སུ་ནུབ་
ཅིང་འགགས་པའི་ཞི་བ་ཚོས་ཀྱི་སྐུའི་བདག་ཉིད་དེ་སོ་སོར་རང་རིག་པས་ཡུལ་དང་
ཡུལ་ཅན་གཉིས་སུ་མེད་པའི་ཚུལ་གྱིས་མངོན་སུམ་དུ་མཛད་དོ། ། ༩ ཥྭལ
གཉིས་པ། ཞི་སྐུ་དཔག་བསམ་སོགས་ཚིགས་བཅད་གཅིག་གིས་བསྟན་ཏེ། ཞི་བ་
ཆོས་ཀྱི་སྐུ་དེ་ལས་ལོངས་སྤྱོད་རྫོགས་པའི་སྐུའི་སྣང་བ་དེ་ནི་སྤྲོས་པ་ཉེ་བར་ཞི་ཡང་།
དཔེར་ན་དཔག་བསམ་གྱི་ཤིང་དང་། ཡིད་བཞིན་གྱི་ནོར་བུ་རྣམས་རྣམ་རྟོག་གི་འབད་
པ་མེད་ཅིང་དགོས་འདོད་འབྱུང་བ་དེ་བཞིན་སེམས་དང་སེམས་བྱུང་གི་རྣམ་པར་མི་
རྟོག་ཀྱང་འགྲོ་བ་རྣམས་སྲིད་པ་ལས་གྲོལ་བའི་བར་དུ་གདུལ་བྱ་འཇིག་རྟེན་རྣམས་
ཀྱི་མངོན་མཐོ་དང་ངེས་པར་ལེགས་པའི་ཡོན་ཏན་གྱི་འབྱོར་པ་སྦྱིན་པའི་སླད་དུ་རྟག་
པར་གནས་པའི། ལོངས་སྤྱོད་རྫོགས་པའི་སྐུ་ནི་ས་བཅུའི་སེམས་དཔའི་བློ་སྤྲོས་པ་
དང་བྲལ་བ་རྣམས་ལ་རང་གི་རྒྱུད་དག་པར་བྱ་བའི་མེ་ལོང་གི་དཔེ་ལྟར་སྣང་བར་
འགྱུར་རོ། །རྣམ་པར་རྟོག་པ་སངས་རྒྱས་ཀྱི་ས་འདིར་མེད་ཅེས་པ་ནི་སེམས་དང་
སེམས་བྱུང་གི་རྒྱུ་བ་མཐའ་དག་མེད་ཅེས་པའི་དོན་ཏེ།རང་བཞིན་འོད་གསལ་བའི་
ཡེ་ཤེས་ནི་གཞི་ལམ་འབྲས་བུའི་དུས་ཐམས་ཅད་ན་འཕོ་འགྱུར་བྲི་གང་དང་བྲལ་བའི་
ཚུལ་དུ་ཡོད་པར་ཤེས་པ་ནི་མདོ་སྔགས་ཐམས་ཅད་ཀྱི་ཐུན་མོང་གི་གནད་དམ་པ་ཡིན་
ལ༑ འདི་མ་ཤེས་ནས་སངས་རྒྱས་ཀྱི་ས་ན་ཡེ་ཤེས་མེད་ཅེས་སྟོང་རྐྱང་ནམ་མཁའ་
ལྟ་བུར་བེམ་སྟོང་དུ་འདོད་པ་དང་། ཡང་དེ་བཞིན་གཤེགས་པའི་ཡེ་ཤེས་སྐད་ཅིག་
མའི་སྐྱེ་འགགས་ཅན་དུ་ཁས་ལེན་པ་དག་ནི་ཚུལ་འདིས་བསལ་བར་ཤེས་པར་བྱའོ། །
གསུམ་པ། སྐུ་ཡི་བ་སྤུའི་ཁུང་བུར་དང་རང་གི་སྤྱོད་པ་ཀུན་སྟོན་ཚུལ། གནས་དེར་
གཞན་གྱིས་སྤྱོད་པ་ཀུན་སྟོན་ཚུལ། བཞེད་པ་ཕུན་ཚོགས་ལ་མངའ་དབང་བསྒྱུར་
190

ཌ དབུ་མ་འཇུག་པའི་འབྲུ་འགྲེལ།
ཚུལ་གསུམ། དང་པོ་ཐུབ་དབང་དུས་གཅིག་སོགས་ཚིགས་སུ་བཅད་པ་བཞིས་བསྟན་
ཏེ༑ ཆོས་སྐུ་དང་ལོངས་སྐུ་གཉིས་ཀྱི་རྒྱུ་མཐུན་ལས་བྱུང་བའི་ཐུབ་པའི་དབང་པོས་
དུས་གཅིག་ཁོ་ནར་རང་གི་རྒྱུ་མཐུན་གཟུགས་ཀྱི་སྐུ་གཅིག་ལ་ཐམས་ཅད་མཁྱེན་པའི་
ཡེ་ཤེས་ཀྱི་སྔོན་རོལ་འཁོར་བ་ཐོག་མ་མེད་པར་རང་ཉིད་ཀྱི་སྐྱེ་བའི་གནས་སྐབས་
སྔར་ཟིན་པ་མ་ལུས་པ་གསལ་བ་དང་། མ་འཆོལ་བར་ཕན་ཚུན་མ་འདྲེས་པ་བྱུང་
ཚུལ་མ་ལུས་ཀྱིས་བཀྲ་བ་མཐའ་དག་མེ་ལོང་ལ་གཟུགས་བརྙན་བཞིན་ལྷུན་གྱིས་གྲུབ་
པར་སྟོན་པར་མཛད་དོ། །དེར་མ་ཟད་བྱང་ཆུབ་སེམས་དཔའི་སྤྱད་པ་སྤྱོད་པའི་གནས་
སྐབས་མཐའ་དག་གསལ་བར་སྟོན་ཏེ། སངས་རྒྱས་བཅོམ་ལྡན་འདས་ཀྱིས་སྔོན་
སྦྱིན་པའི་ཕ་རོལ་ཏུ་ཕྱིན་པ་སྤྱོད་པ་ན་སངས་རྒྱས་ཀྱི་ཞིང་བཻཌཱུརྱ་དང་པདྨ་ར་ག་སོགས་
དང་རིན་པོ་ཆེ་སྣ་ཚོགས་ཀྱི་ཤིང་ཆུ་དང་ཞིང་མཛེས་པའི་ཁྱད་པར་ཅི་འདྲ་བ་སྟོན་པ་
དང་ཐུབ་པའི་དབང་པོ་དེ་སྐུ་བལྟམས་པ་ལ་སོགས་པ་དང༌། དེ་དག་གི་སྐུ་དང་སྤྱོད་
པ་དག་གི་མཐུ་སྟོབས་ཕུལ་དུ་བྱུང་བ་ཅི་འདྲ་དང་། དེ་དག་གི་ཉན་ཐོས་ཀྱི་དགེ་འདུན་
འདུས་པ་གྲངས་ཇི་སྙེད་པ་དང་ཚུལ་ཇི་འདྲ་བ་དང་ཞིང་དེའི་བྱང་ཆུབ་སེམས་དཔའ་
རྣམས་ཀྱི་མཚན་དང་དཔེ་བྱད་ཀྱི་ལུས་སྤྲས་པ་དབྱིབས་དང་ཁ་དོག་དང་ལྡན་པའི་ཆོས་
གོས་དང་། ཟས་དང་གནས་མལ་ལ་སོགས་པ་ཉེ་བར་ལོངས་སྤྱོད་པའི་གཟུགས་ཀྱི་
ཁྱད་པར་ཅི་འདྲ་བ་དང༌། དེར་ཐེག་པ་གཅིག་དང་གསུམ་ལ་སོགས་པའི་ཆོས་ཇི་འདྲ་
བ་དང༌། བདག་ཉིད་ཀྱི་རིགས་དང༌། གཟུགས་དང་ཁ་དོག་དང་། ཁྱིམ་པ་དང་རབ་
ཏུ་བྱུང་བའི་ཁྱད་པར་ཅི་འདྲ་བ་དང་། ཆོས་ཐོས་ནས་བསླབ་པ་གང་ཁས་བླངས་ཏེ་
སྤྱོད་པ་གང་སྤྱད་པ་དང༌། སངས་རྒྱས་འཁོར་ཉན་ཐོས་དང་བྱང་སེམས་དགེ་འདུན་
དང་བཅས་པ་དག་ལ་བཟའ་བ་དང་ཆོས་གོས་དང་རིན་པོ་ཆེ་ལ་སོགས་པ་ཕུལ་བ་
191

མཁན་ཆེན་ངག་དབང་དཔལ་བཟང་གིས་མཛད
དང་༑ གཞན་ཡང་འགྲོ་བ་རྣམས་ལ་ཟང་ཟིང་གི་དངོས་པོ་དང་། མི་འཇིགས་པ་དང་
ཆོས་ཀྱི་སྦྱིན་པ་གང་ཅི་ཙམ་སྦྱིན་པ་དང་། དེ་དག་ནི་འདིར་སྐད་ཅིག་གཅིག་ལ་སྐུ་
གཅིག་གི་བ་སྤུའི་ཁུང་བུ་རེ་རེ་ལ་སྟོན་པར་མཛད་དོ། །དེ་བཞིན་དུ་ཚུལ་ཁྲིམས་དང་
བཟོད་པ་དང་བརྩོན་འགྲུས་དང་ཏིང་ངེ་འཛིན་དང་ཤེས་རབ་ཀྱི་སྤྱད་པ་སྤྱོད་ཚེ་གནས་
སྐབས་གང་། མ་ཚང་བ་མེད་པ་དེ་དག་ཉིད་ལ་སྤྱོད་པ་སྐུའི་བ་སྤུའི་ཁུང་བུར་གཅིག་
ལའང་གསལ་བར་སྟོན་པའི་ཚུལ་གོང་དུ་བཤད་པ་དེ་བཞིན་སྟོན་ནུས་སོ།། ཆ
གཉིས་པ་སངས་རྒྱས་གང་དག་འདས་དང་སོགས་ཚིགས་བཅད་གསུམ་གྱིས་བསྟན་
ཏེ༑ སངས་རྒྱས་གང་དག་འདས་ནས་བྱོན་ཟིན་པ་དང་། གང་དག་འབྱུང་བར་འགྱུར་
བའི་སངས་རྒྱས་དང་། གང་དག་ད་ལྟར་འཚོ་ཞིང་བཞེས་པའི་སངས་རྒྱས་ནམ་མཁའི་
2
མཐར་ཐུག་པར་བཞུགས་པ་དག་གིས་གསུང་གི་གདངས་མཐོན་པོས་ཆོས་སྟོན་པའི་
སྒོ་ནས་སྡུག་བསྔལ་གྱིས་གཟིར་བའི་འགྲོ་བ་རྣམས་དབུགས་འབྱིན་པར་མཛད་ཅིང་
འཇིག་རྟེན་གྱི་ཞིང་དུ་བཞུགས་པས། དེ་དག་གི་དང་པོར་ཐུགས་བསྐྱེད་ནས་བཟུང་
མཐར་བྱང་ཆུབ་སྙིང་པོར་གཤེགས་སོ་བར་གྱི་དེ་དག་གི་སྤྱོད་པ་ཀུན་གྱི་དངོས་པོ་
རྣམས་མིག་འཕྲུལ་གྱི་རང་བཞིན་དུ་མཁྱེན་ནས་བདག་ཉིད་ཀྱི་སྔོན་གྱི་གནས་སྐབས་
རྣམས་བཞིན་དུ་བ་སྤུའི་ཁུང་བུ་གཅིག་ལ་དུས་སྐད་ཅིག་གཅིག་གི་ཚེ་ལ་གསལ་བར་
སྟོན་པར་མཛད་དོ། །རང་ཉིད་དང་གཞན་སངས་རྒྱས་རྣམས་ཀྱི་སྤྱད་པ་སྤྱོད་པ་དུས་
གཅིག་ལ་བ་སྤུའི་ཁུང་བུར་སྟོན་པ་དེ་བཞིན་དུ་དུས་གསུམ་གྱི་བྱང་ཆུབ་སེམས་དཔའ་
རྣམས་དང༌། རང་རྒྱལ་དང་འཕགས་པ་ཉན་ཐོས་མ་ལུས་པ་རྣམས་ཀྱི་སྤྱོད་པ་དང༌།
དེའི་ལྷག་མའམ་དེ་ལས་གཞན་སོ་སོའི་སྐྱེ་བོའི་གནས་སྐབས་ཀྱི་སྤྱོད་པ་ཐམས་ཅད་
བ་སྤུའི་ཁུང་བུ་གཅིག་ལ་དུས་སྐད་ཅིག་གིས་ཚེ་སྟོན་པར་བྱེད་དོ། །གསུམ་པ་ལ།
192

། དབུ་མ་འཇུག་པའི་འབྲུ་འགྲེལ། g
ཡུལ་གྱི་དབང་དུ་བྱས་པ་དང་། དུས་ཀྱི་དབང་དུ་བྱས་པ་གཉིས། དང་པོ། དག་པ་
འདི་ནི་སོགས་ཚིགས་བཅད་གཅིག་གིས་བསྟན་ཏེ། མཁྱེན་པ་ལ་སོགས་པ་ཡོངས་
སུ་དག་པ་དེ་བཞིན་གཤེགས་པ་འདི་ནི་བཞེད་པ་འཇུག་པ་ཡིས། རྡུལ་ཕྲ་རབ་གཅིག་
ལ་ཁྱོན་ལ་ནམ་མཁའི་མཐས་གཏུག་པའི་འཇིག་རྟེན་མ་ལུས་པ་རང་གི་ངོ་བོ་གནས་
པ་ལྟར་སྟོན་ཅིང་། འཇིག་རྟེན་མཐའ་ཡས་པའི་ཕྱོགས་རྡུལ་ཕྲ་རབ་གཅིག་གིས་ཁྱབ་
པར་ཡང་སྟོན་མོད། རྡུལ་རགས་པ་ཆེན་པོར་ཡང་མི་འགྱུར་ལ་འཇིག་རྟེན་གྱི་ཁམས་
རྣམས་ཕྲ་བར་ཡང་མི་འགྱུར་བའི་སྒོ་ནས་དེ་ལྟ་བུའི་རྫུ་འཕྲུལ་སྟོན་ནུས་སོ། །
གཉིས་པ་རྣམ་རྟོག་མི་མངའ་སོགས་ཚིགས་བཅད་གཅིག་གིས་བསྟན་ཏེ། རྣམ་རྟོག་
མི་མངའ་བར་བཅོམ་ལྡན་འདས་ཁྱོད་ཀྱི་སྲིད་པའི་མཐར་ཐུག་གི་བར་དུ་དུས་སྐད་ཅིག་
རེ་རེ་ལ་སྤྱོད་པ་རྣམ་པ་སྣ་ཚོགས་པ་སྟོན་པར་མཛད་པའི་གྲངས་ཇི་སྙེད་འཛམ་གླིང་
མ་ལུས་པའི་རྡུལ་ཕྲ་རབ་ཀྱི་གྲངས་ལའང་ཡོད་པ་མ་ཡིན་ནོ། །གཉིས་པ་ཡོན་ཏན་
ལ་ཡོན་ཏན་གྱིས་གཙོ་བོ་སྟོབས་བཅུ་བཤད་པ། ཡོན་ཏན་ཀུན་བརྗོད་མི་ནུས་པའི་
ཚུལ། ཡོན་ཏན་ཤེས་པའི་ཕན་ཡོན་གསུམ། དང་པོ། བསྟན་བཤད་གཉིས། དང་པོ།
གནས་དང་གནས་མིན་སོགས་ཚིག་བཅད་གསུམ་གྱིས་བསྟན་ཏེ། གནས་དང་གནས་
མ་ཡིན་པ་མཁྱེན་པའི་སྟོབས་དང༌། དེ་བཞིན་དུ། ལས་ཀྱི་རྣམ་པར་སྨིན་པ་མཁྱེན་
པའི་སྟོབས་དང་། མོས་པ་སྣ་ཚོགས་ཐུགས་སུ་ཆུད་ཅིང་མཁྱེན་པའི་སྟོབས་དང་། སྣ་
ཚོགས་པའི་ཁམས་མཁྱེན་པའི་སྟོབས་དང༌། དེ་བཞིན་དུ་དབང་པོ་མཆོག་དང་མཆོག་
མ་ཡིན་པ་མཁྱེན་པའི་སྟོབས་དང་ལམ་ཀུན་ཏུ་འགྲོ་བའི་ཁྱད་པར་མཁྱེན་པའི་སྟོབས་
དང་༑ བསམ་གཏན་དང་རྣམ་ཐར་སོགས་མཁྱེན་པའི་སྟོབས་དང་། སྔོན་གནས་དྲན་
པ་མཁྱེན་པའི་སྟོབས་དང་། དེ་བཞིན་དུ་འཆི་འཕོ་སྐྱེ་བ་མཁྱེན་པའི་སྟོབས་དང་། ཟག་
193

མཁན་ཆེན་ངག་དབང་དཔལ་བཟང་གིས་མཛད།
པ་རྣམས་ཟད་པ་མཁྱེན་པའི་སྟོབས་བཅུ་དེ། དེ་ལྟར་སྟོབས་རྣམ་པ་བཅུ་པོ་དེ་དག་
གོ །གཉིས་པ་རྒྱས་པར་བཤད་པ་ལ་བཅུ་ལས། དང་པོ་གནས་དང་གནས་མ་ཡིན་
པ་མཁྱེན་པའི་སྟོབས་ནི། རྒྱུ་གང་ལས་སོགས་ཚིགས་བཅད་གཅིག་གིས་བསྟན་ཏེ།
དགེ་བ་དང་མི་དགེ་བ་ལ་སོགས་པའི་རྒྱུ་གང་ཞིག་ལས་འབྲས་བུ་བདེ་བ་དང་སྡུག་
བསྔལ་སོགས་འབྱུང་ཞིང་སྐྱེ་བར་འགྱུར་བ་དེ་ནི་གནས་སྐབས་ཡིན་ལ། རིག་པ་འཐད་
པ་ཡིན་ཞེས་ཐམས་ཅད་མཁྱེན་པས་གསུངས་ཞིང༌། བཤད་མ་ཐག་པ་དེ་ལས་བཟློག་
སྟེ་རྒྱུ་དགེ་བ་ལས་འབྲས་བུ་སྡུག་བསྔལ་འབྱུང་བ་ནི་གནས་མ་ཡིན་པ་དང་སྐབས་མ་
ཡིན་པ་དང༌། རིག་པ་དང་འཐད་པ་མ་ཡིན་པའི་ཤེས་བྱ་མཐའ་ཡས་པ་དག་གི་རྒྱུ་
འབྲས་ཀྱི་གནས་སྐབས་རྒྱུ་དགེ་བ་ལས་འབྲས་བུ་བདེ་བ་འབྱུང་བ་དེ་དེའི་གནས་ཡིན་
པ་ལ་མཁྱེན་པ་ཐོག་པ་སྤང་ཞིང་མཁྱེན་པ་སྟོབས་དང་པོའི་ཡིན་པར་བཤད་དོ། །
གཉིས་པ་ལས་ཀྱི་རྣམ་སྨིན་མཁྱེན་པའི་སྟོབས་ནི། འདོད་དང་མི་འདོད་སོགས་ཚིགས་
བཅད་གཅིག་གིས་བསྟན་ཏེ། ལས་གང་ད་ལྟར་འདོད་ཅིང་ཡིད་དུ་འོང་བ་དང༌། མི་
འོང་བ་ནི་རྣམ་སྨིན་མི་འདོད་པ་འབྱིན་པ་དང་། དེ་ལས་ལྡོག་པ་ད་ལྟ་ཡིད་དུ་མི་འོང་
ཞིང་མ་འོངས་པ་ཡིད་དུ་འོང་བ་འབྱིན་པ་དང་། ཟག་བཅས་ཀྱི་ལས་ཟད་བྱེད་ཟག་
མེད་ཀྱི་ལས་དང་། ལས་དེ་དག་གི་རྣམ་སྨིན་ཤིན་ཏུ་སྣ་ཚོགས་པའང་མཁྱེན་པའི་ནུས་
མཐུ་ཐོགས་པ་མེད་པར་སོ་སོར་འཇུག་པར་འགྱུར་ཏེ། དུས་གསུམ་གྱིས་བསྡུས་པའི་
ཤེས་བྱ་ཐམས་ཅད་ཀྱི་རྒྱུ་འབྲས་རྣམ་སྨིན་ལས་ཁྱབ་པའི་མཁྱེན་པ་འཇུག་པར་མཛད་
པ་དེ་ནི་སྟོབས་གཉིས་པར་འདོད། འདིར་གནས་དང་གནས་མིན་མཁྱེན་པའི་སྟོབས་
ནི་དགེ་སྡིག་ལ་སོགས་པའི་རང་རང་གི་འབྲས་བུ་དེ་བསྐྱེད་མི་བསྐྱེད་ཉིད་གནས་ཡིན་
མིན་ཙམ་མཁྱེན་པ་རྣམ་སྨིན་མཁྱེན་པ་ནི་རྒྱུ་དགེ་སྡིག་གི་རང་གི་འབྲས་བུ་ཇི་ལྟར་
194

23 དབུ་མ་འཇུག་པའི་འབྲུ་འགྲེལ། G
འབྱིན་པའི་ཚུལ་དངོས་མཁྱེན་པའི་ཁྱད་པར་རོ། །གསུམ་པ་མོས་པ་སྣ་ཚོགས་མཁྱེན་
པའི་སྟོབས་ནི་འདོད་ཆགས་སོགས་ཀྱིས་འབྱུང་བའི་སོགས་ཚིགས་བཅད་གཅིག་གིས་
བསྟན་ཏེ། འདོད་ཆགས་ལ་སོགས་པ་ཉོན་མོངས་རྣམས་དང་། དད་པ་ལ་སོགས་
དགེ་བ་གང་ལས་འབྱུང་བའི་ས་བོན་གྱི་སྟོབས་ཀྱིས་ཡོངས་སུ་བཟུང་བའི་འདོད་པའམ་
མོས་པ་ཤིན་ཏུ་སྣ་ཚོགས་དམན་པ་དང་འབྲིང་དང་།གང་དུ་ཆོས་ཁྱད་པར་དུ་འཕགས་
པ་དག་དང་། དེ་ལས་གཞན་པ་ཆོས་ཀུན་ཏུ་སྤྱོད་པ་རྣམས་ཀྱིས་གཡོག་པའམ་བསྒྲིབ་
པའི་མོས་པ་དེའང་རང་གི་ངོ་བོ་དང་དབྱེ་བ་ལ་སོགས་པ་ཡོངས་སུ་མཁྱེན་པའི་སྒོ་ནས་
དུས་གསུམ་གྱི་འགྲོ་བ་མ་ལུས་པ་ལ་ཁྱབ་པའི་མཁྱེན་པ་དགའ་ཡང་ཐོགས་པ་མེད་
པ་དེ་ནི་མོས་པ་སྣ་ཚོགས་མཁྱེན་པའི་སྟོབས་སུ་བཤད་དོ། །
བཞི་པ་ཁམས་སྣ་ཚོགས་མཁྱེན་པའི་སྟོབས་ནི། སངས་རྒྱས་ཁམས་ཀྱི་རྣམ་པར་དབྱེ་
བ་སོགས་ཚིགས་སུ་བཅད་པ་གཅིག་གིས་བསྟན་ཏེ། སངས་རྒྱས་རྣམས་ནི་མིག་ལ་
སོགས་པའི་ཁམས་རྣམས་ཀྱི་ཁྱད་པར་རམ་རྣལ་འབྱོར་དབྱེ་བ་ལ་མཁས་པ་རྣམས་
ཀྱི་མིག་སོགས་རྣམས་ཀྱི་རང་བཞིན་གང་ནང་སྟོང་པ་ཉིད་ལ་སོགས་པ་ཁམས་གསུམ་
གསུངས་ལ་རྫོགས་པའི་སངས་རྒྱས་རྣམས་ཀྱི་མཁྱེན་པ་གང་ཞིག་ཆགས་ཐོགས་མེད་
པར་མཁྱེན་པ་མཐའ་ཡས་ཤིང་རྣམ་པ་ཀུན་ཏུ་ཁམས་ཀྱི་ཁྱད་པར་སོགས་མཁྱེན་པ་
ལ་འཇུག་པ་སྟོབས་སུ་འདོད། ལྔ་པ་དབང་པོ་མཆོག་དང་མཆོག་མ་ཡིན་པ་མཁྱེན་
པའི་སྟོབས་ནི། ཀུན་ཏུ་སྟོན་སོགས་ཚིགས་བཅད་གཅིག་གིས་བསྟན་ཏེ། འདོད་
ཆགས་ལ་སོགས་པ་བསྐྱེད་པ་ལ་དབང་བསྒྱུར་བའི་ཕྱིར་ཀུན་ཏུ་རྟོགས་པ་ནི་ཀུན་ནས་
ཉོན་མོངས་པའི་དབང་པོ་ཡིན་ལ་རྣམ་བྱང་བསྐྱེད་པ་ལ་དབང་བསྒྱུར་བའི་ཕྱིར་དད་
པ་ལ་སོགས་ནི་རྣམ་བྱང་གི་དབང་པོ་ཡིན་ལ། དེ་དག་ཆོས་རྣོ་བ་ཉིད་ནི་མཆོག་དང་
195

མཁན་ཆེན་ངག་དབང་དཔལ་བཟང་གིས་མཛད།
འབྲིང་གི་གནས་སྐབས་དང་བརྟུལ་བ་ཉིད་ནི་མཆོག་མ་ཡིན་པ་བཤད་པ་དང་། མིག་
དབང་ལ་སོགས་པ་དབང་པོ་གཟུགས་ཅན་ལྔ་དང་། ཕོ་མོ་དབང་པོ་གཉིས་དང་བདུན།
ཚོར་བ་བདེ་བའི་དབང་པོ། སྡུག་བསྔལ་གྱི་དབང་པོ། ཡིད་བདེ་བའི་དབང་པོ། ཡིད་
མི་བདེ་བའི་དབང་པོ། དབང་སྙོམས་ཀྱི་དབང་པོ་སྟེ་ལྔ་དང་། སྲོག་གི་དབང་པོ་དང་།
ཡིད་ཀྱི་དབང་པོ་དང་བཅུ་བཞི་དང་། དད་པ་བརྩོན་འགྲུས་དྲན་པ་ཏིང་ངེ་འཛིན་ཤེས་
རབ་ཀྱི་དབང་པོ་ལྔ་དང་། ཀུན་ཤེས་བྱེད་པའི་དབང་པོ། ཀུན་ཤེས་པའི་དབང་པོ།
ཀུན་ཤེས་ལྡན་པའི་དབང་པོ་དང་བརྒྱད་དེ་སྔ་མ་བཅུ་བཞི་དང་སྔ་མ་པས་དབང་པོ་
ཉེར་གཉིས་སོ་དབང་པོ་རང་གི་ངོ་བོ་ཐུགས་སུ་ཆུད་པ་དང་ཕན་ཚུན་༩ བྲས་བུ་སྒྲུབ་
པར་ནུས་པའི་རང་གི་ངོ་བོ་བྱང་ཆུབ་པ་ལ་མཁྱེན་པ་གང་ཞིག་ཆགས་ཐོགས་མེད་
པར་འཇུག་པ་དེ་ནི་དབང་པོ་རྣམ་པ་ཐམས་ཅད་མཁྱེན་པ་ཆགས་མེད་སྟོབས་སུ་གསུངས་
སོ༑ ༑དྲུག་པ་ཀུན་ཏུ་འགྲོ་བའི་ལམ་མཁྱེན་པའི་སྟོབས་ནི། ལམ་འགའ་སོགས་ཚིགས་
བཅད་གཅིག་གིས་བསྟན་ཏེ། ལམ་འགའ་ཞིག་རྒྱལ་བ་ཉིད་དང་། ལམ་འགའ་རང་
རྒྱལ་གྱི་བྱང་ཆུབ་ཏུ་འགྲོ་བའི་ལམ་དང༌། ཉན་ཐོས་ཀྱི་བྱང་ཆུབ་ཀྱི་ལམ་ལ་འགྲོ་བའི་
ལམ་དང༌། ཡི་དྭགས་དང༌། དུད་འགྲོ་དང་ལྷ་དང༌། མི་དང་དམྱལ་བ་སྟེ། འགྲོ་བ་
ལྔའི་འབྲས་བུ་འགྲོ་བར་བྱེད་པའི་ལམ་དེ་དག་ལ་མཁྱེན་པ་གང་ཞིག་ཆགས་པ་དང་
ཐོགས་པ་མེད་པར་མཐའ་ཡས་པ་འཇུག་པ་དེ་ནི་ལམ་ཀུན་ཏུ་འགྲོ་བའི་ལམ་མཁྱེན་
པའི་སྟོབས་སུ་འདོད་དོ། །བདུན་པ་བསམ་གཏན་སོགས་ཀྱི་ཀུན་ནས་ཉོན་མོངས་
པ་དང་རྣམ་བྱང་མཁྱེན་པའི་སྟོབས་ནི། འཇིག་རྟེན་མཐའ་ཡས་སོགས་ཚིག་བཅད་
གཅིག་གིས་བསྟན་ཏེ། འཇིག་རྟེན་མཐའ་ཡས་ཡན་གནས་པའི་རྣལ་འབྱོར་པ་རྣམས་
ཀྱི་རྒྱུད་ནི་བྱེ་བྲག་ཐ་དད་པའི་བསམ་གཏན་བཞི་དང་། རྣམ་ཐར་བརྒྱད་དང་ཞི་གནས་
196

ཌ དབུ་མ་འཇུག་པའི་འབྲུ་འགྲེལ། .??
དགེ་བ་རྩེ་གཅིག་པའི་ཏིང་ངེ་འཛིན་དང༌། མཐར་གྱི་གནས་པའི་སྙོམས་པར་འཇུག་
པ་འགོག་པའི་གཅིག་དང་། བསམ་གཟུགས་བརྒྱད་དུ་གྱུར་པ་སྟེ་བསྡམས་པས་
སྙོམས་འཇུག་གི་དགུ་དང༌། ཀུན་ནས་ཉོན་མོངས་པའི་རྒྱུ་མ་རིག་པ་དང་ཚུལ་བཞིན་
མ་ཡིན་པའི་ཡིད་ལ་བྱེད་པ་དག་དང་། རྣམ་པར་བྱང་བའི་རྒྱུ་དེ་ལས་བཟློག་པ་མཐའ་
དག་མཁྱེན་པ་གང་ཞིག་ཆགས་ཐོགས་མེད་པར་འཇུག་པ་འདི་ནི་བསམ་གཏན་དང་
རྣམ་ཐར་མཁྱེན་པའི་སྟོབས་སུ་བཤད་དོ།། ཀྱིཌ nA ཚོ
བརྒྱད་པ་སྔོན་གནས་རྗེས་དྲན་མཁྱེན་པའི་སྟོབས་ནི། ཇི་སྲིད་གཏི་མུག་སོགས་ཚིགས་
བཅད་གཅིག་གིས་བསྟན་ཏེ། ཇི་སྲིད་གཏི་མུག་གནས་པ་དེ་སྲིད་དུ་འཁོར་བ་ཐོག་
མ་མེད་པ་ནས་གཅིག་ནས་གཅིག་ཏུ་བརྒྱུད་པའི་སྔོན་གྱི་གནས་སྐབས་འདས་པ་བདག་
ཉིད་དང་། སེམས་ཅན་གཞན་རེ་རེ་ཡང་སྲིད་པའི་སེམས་ཅན་ཇི་སྙེད་པ་དང་དེ་སྙེད་
མཐའ་ཡས་པ་དག་གིས་སྔོན་འདས་པའི་གནས་སྐབས་ཀྱི་སྐྱེ་བ་དང་གཞི་དང་བཅས་
པ༑ ཡུལ་ཕྱོགས་དང་བཅས་པ་དག་དང༌། བློ་ངམ་སེམས་ཀྱི་རྒྱུད་སྔར་འདས་པ་གང་
དང་གང་ཡིན་པ་མཁྱེན་པ་སྔོན་གནས་རྗེས་དྲན་མཁྱེན་པའི་སྟོབས་སུ་བཤད་དོ། །
དགུ་པ་འཆི་འཕོ་བ་དང་སྐྱེ་བ་མཁྱེན་པའི་སྟོབས་ནི། སེམས་ཅན་རྣམས་ཀྱིས་སོགས་
ཚིགས་བཅད་གཅིག་གིས་བསྟན་ཏེ། སེམས་ཅན་རྣམས་ཀྱི་སེམས་ཅན་རེ་རེ་འདི་
ནས་འཆི་འཕོ་བ་དང་། ཕྱི་མར་སྐྱེ་བའི་སེམས་ཅན་འཇིག་རྟེན་གྱི་ཁམས་ལ་གནས་
པ་ནམ་མཁའི་མཐར་ཐུག་པ་དང༌། ཤིན་ཏུ་བཀྲ་ཞིང་རྣམ་པར་མང་བ་དེ་ལ་མཁྱེན་
པ་གང་ཞིག་བཞེད་པ་ཙམ་གྱིས་དུས་དེར་འཇུག་པ་ཡིས་མ་ཆགས་ལ། རྣམ་པ་ཀུན་
ཏུ་ཡོངས་སུ་དག་པས་ཐོག་པ་མེད་པ་འདི་ནི་འཆི་འཕོ་དང་སྐྱེ་བ་མཁྱེན་པའི་སྟོབས་
སུ་འདོད་དོ། །བཅུ་པ་ཟག་པ་ཟད་པ་མཁྱེན་པའི་སྟོབས་ནི། རྣམ་ཀུན་མཁྱེན་པའི་
197

མཁན་ཆེན་ངག་དབང་དཔལ་བཟང་གིས་མཛད།
སྟོབས་སོགས་ཚིགས་བཅད་གཅིག་གིས་བསྟན་ཏེ། རྣམ་ཀུན་མཁྱེན་པའི་སྟོབས་ཀྱི་
ཡེ་ཤེས་ཀྱིས་མྱུར་དུ་ཆགས་ཐོགས་མེད་པར་རྒྱལ་བ་རྣམས་ཀྱིས་འདོད་ཆགས་ལ་སོགས་
ཉོན་མོངས་བག་ཆགས་དང་བཅས་པ་འཇིག་ཅིང་སྤོང་བར་འགྱུར་བའི་ཚུལ་དང༌། སློབ་
མ་ཉན་ཐོས་དང་རོང་སངས་རྒྱས་ཀྱིས་ཉོན་མོངས་པའི་སྒྲིབ་པ་བག་ལ་ཉལ་དང་བཅས་
པ་སྤངས་ཞིང་ཟག་པ་ཟད་པའི་ངོ་བོ་དང་། དེ་ཟད་པར་བྱེད་པའི་བློ་ཤེས་རབ་ཀྱིས་
འགོག་ཅིང་སྤངས་བའམ་སྤོང་བྱེད་ཀྱི་གཉེན་པོ་ལམ་དང་བཅས་པ་དེ་ལ་མཁྱེན་པ་
ཆགས་ཐོགས་མེད་པར་འཇུག་པ་མཐའ་ཡས་པ་ནི་ཟག་ཟད་མཁྱེན་པའི་སྟོབས་སུ་
འདོད་དོ། ། ཀུན
གཉིས་པ་ལ།
“ ཚུལ་དང་། འདི་ན་༴ང་ཟད་བརྗོད་
པའང་ལུང་ལ་བརྟེན་པ་ཡིན་ཚུལ་གཉིས། དང་པོ་ནམ་མཁའ་མེད་པས་སོགས་ཚིགས་
བཅད་གཅིག་གིས་བསྟན་ཏེ། སངས་རྒྱས་ཀྱི་ཡོན་ཏན་མཐའ་དག་སངས་རྒྱས་ཀྱིས་
ཤེས་ནུས་ལ། བསྐལ་པ་གྲངས་མེད་མང་པོར་བྱིན་གྱིས་བརླབས་ནས་ཕྲིན་ལས་
གཞན་མི་མཛད་པར་དེ་བཞིན་གཤེགས་པའི་ཡོན་ཏན་བརྗོད་ཀྱང་ཟད་པར་མི་འགྱུར་
ན༑ ཉན་རང་ལ་སོགས་པས་ཇི་ལྟར་ཤེས་ནས་བརྗོད་པར་ནུས་ཏེ་ཤེས་ནས་མཐའ་
དག་བརྗོད་པར་ག་ལ་ནུས་ཏེ། འདབ་ཆགས་ཐམས་ཅད་ལས་གཤོག་རྩལ་ཆེ་བ་ནམ་
མཁའ་ལྡིང་ལྟ་བུས་ནམ་མཁའི་མཐའ་ཚོལ་ན། ནམ་མཁའ་མེད་པས་འདབ་ཆགས་
ལྡོག་པར་མི་འགྱུར་ཞིང་། འདིར་རང་གི་གཤོག་པའི་རླུང་གི་མཐུ་ཟད་པས་སླར་ཡང་
ལྡོག་པར་འགྱུར་བ་དེ་བཞིན་དུ་སློབ་མ་ཉན་ཐོས་དང་རང་རྒྱལ་དང་སངས་རྒྱས་ཀྱི་
སྲས་ས་བཅུའི་སེམས་དཔའ་ཆེན་པོ་རྣམས་ཀྱིས་སངས་རྒྱས་ཀྱི་ཡོན་ཏན་ནམ་མཁའ་
ལྟར་ཕ་མཐར་མི་མངོན་པ་མཐའ་ཡས་པ་དག་ས་བཅུའི་རྒྱུན་མཐའ་ན་གནས་པའི་
198

དབུ་མ་འཇུག་པའི་འབྲུ་འགྲེལ། %
སེམས་དཔས་ཀྱང་མཐའ་དག་རང་གི་བློའི་མཐུ་ཟད་པས་བརྗོད་སྟེ་བརྗོད་མི་ནུས་
པས་ལྡོག་པར་འགྱུར་ན། གཞན་ཉན་རང་རྣམས་ཀྱིས་ནི་བརྗོད་མི་ནུས་པ་སྤྲོས་ཀྱང་
ཅི་དགོས། དེས་ན་སངས་རྒྱས་ཀྱི་ཡོན་ཏན་མཐའ་དག་གཟིགས་པ་རྒྱལ་བ་ཉིད་ཀྱིས་
སྤྱོད་ཡུལ་ཡིན་ལ། །མཐར་དག་བརྗོད་པས་ཟད་པ་ནི་མ་ཡིན་ནོ། །འདིའི་ཡོན་ཏན་
རྣམས་ནི་གདོད་ནས་དྲི་བཅས་དེ་བཞིན་ཉིད་ཀྱི་ཁམས་ལ་ལྷུན་གྲུབ་ཀྱི་ཚུལ་དུ་ཡོད་
པ་རྣམས་མངོན་དུ་གྱུར་པ་དག་ཡིན་གྱི། གློ་བུར་ཚོགས་གཉིས་ཀྱིས་གཟོད་བསྐྱེད་
པའི་ཡོན་ཏན་ནི་མ་ཡིན་ཏེ་གྲངས་མེད་གསུམ་སོགས་ཀྱིས་རྒྱུ་ཚོགས་གཉིས་ལ་ཚད་
འཛིན་དུ་ཡོད་པ་དེའི་འབྲས་བུ་ལའང་ཚད་ཅིའི་ཕྱིར་མེད། དེས་ན་རྒྱུ་ཚོགས་གཉིས་
ཀྱིས་རྐྱེན་བྱེད་པའི་སྒོ་ནས་འདུས་མ་བྱས་པའི་ཡོན་ཏན་རྣམས་སྒྲིབ་པ་བྲལ་སྟོབས་
ཀྱི་མངོན་དུ་འགྱུར་པའོ།།  ྀ་མོ།།
གཉིས་པ། དེ་ཕྱིར་བདག་འདྲ་སོགས་ཚིགས་བཅད་གཅིག་གིས་བསྟན་ཏེ། དེའི་ཕྱིར་
དཔལ་ལྡན་ཟླ་བ་བདག་དང་འདྲ་བ་ས་དང་པོ་ལ་ཞུགས་པའི་སེམས་དཔས་ཀྱང་ཁྱོད་
ཀྱི་ཡོན་ཏན་མཐའ་དག་འདི་རྣམས་ཅིའི་ཕྱིར་ཤེས་པ་དང་བརྗོད་པར་ནུས་འགྱུར་རམ་
ཏེ༑ མི་ནུས་པ་དག་ཡོད་མོད། འོན་ཀྱང་སངས་རྒྱས་ཀྱིས་ཡོན་ཏན་ལས་བརྩམས་
ཏེ་ཅུང་ཟད་གཅིག་སྨྲ་བ་དེ་དག་ནི་དཔལ་མགོན་འཕགས་པ་ཀླུ་སྒྲུབ་ཀྱིས་བཤད་པའི་
རྗེས་སུ་འབྲང་བས་སངས་རྒྱས་ཀྱི་ཡོན་ཏན་བརྗོད་པ་ལས་དོགས་པ་སྤངས་ཏེ་ཅུང་
ཟད་གཅིག་སྨྲས་པ་ཡིན་ནོ། །གསུམ་པ་ཟབ་མོ་སྟོང་པ་ཉིད་དང་སོགས་ཚིགས་བཅད་
གཅིག་བསྟན་ཏེ། སངས་རྒྱས་ཀྱི་ཡོན་ཏན་རྣམས་མདོར་ན་ཆོས་ཐམས་ཅད་ཀྱི་རང་
བཞིན་བདག་ཉིད་དང་བྲལ་བའི་སྤྲོས་བྲལ་མཉམ་པ་ཉིད་ཆོས་ཉིད་དེ་བཞིན་ཉིད་ཇི་
བཞིན་གཟིགས་པའི་ཐམས་ཅད་མཁྱེན་པའི་ཡེ་ཤེས་རྒྱ་མཚོ་ལྟ་བུ་འདུས་མ་བྱས་ཀྱི་
199

མཁན་ཆེན་ངག་དབང་དཔལ་བཟང་གིས་མཛད།
ཡོན་ཏན་ཐམས་ཅད་ཡིན་ལ། གསུངས་ཚངས་དབྱངས་དང་སྐུ་མཚན་དཔེའི་ཡོན་
ཏན་གཞན་དག་ནི་རྒྱ་ཆེ་བ་དཔག་དཀའ་བའི་རང་བཞིན་ཡིན་པའི་ཕྱིར་རོ། །གང་
གིས་ཟབ་པ་དང་རྒྱ་ཆེ་བའི་ཚུལ་དེ་དག་ཤེས་ནས་ཐོབ་པར་འདོད་ནས་ཚུལ་བཞིན་
དུ་སློབ་པ་དེ་དག་གིས། ཡོན་ཏན་དེ་དག་བདེ་བླག་ཏུ་འཐོབ་པར་འགྱུར་རོ། །
གསུམ་པ་བྱང་ཆུབ་བརྙེས་ནས་སྤྲུལ་བས་འགྲོ་དོན་མཛད་ཚུལ་ལ། སྟོན་པ་མཆོག་
གི་སྤྲུལ་པའི་སྐུའི་རྣམ་པར་སྟོན་པ་དང་། བསྟན་པ་མཐར་ཐུག་ཐེགས་པ་གཅིག་ཏུ་
གྱུར་པ་དང༌། སྟོན་པ་དེ་ཉིད་མངོན་པར་བྱང་ཆུབ་པ་དང་བཞུགས་པའི་དུས་ཀྱིས་
སྒོ་ནས་ཚད་མེད་པར་བསྟན་པ་གསུམ། དང་པོ། སླར་ཡང་མི་གཡོ་སོགས་ཚིགས་
བཅད་གཅིག་གིས་བསྟན་ཏེ། བཅོམ་ལྡན་འདས་ཁྱོད་ཀྱིས་སྒྲིབ་པ་གཉིས་བག་ཆགས་
དང་བཅས་པ་སྤངས་ཏེ་འཁོར་འདས་གཉིས་ཀྱིས་ཕ་རོལ་མི་གནས་པའི་གོ་འཕང་
མངོན་དུ་མཛད་ནས། སླར་ཡང་མི་གཡོ་ཆོས་ཀྱི་སྐུ་མངའ་བ་ཁྱོད་ཀྱིས་སྲིད་པ་གསུམ་
པོར་བྱོན་ནས་སྤྲུལ་པ་ཡིས་དགའ་ལྡན་གྱིས་གནས་ནས་གཤེགས་ནས་ལྷུམས་སུ་ཞུགས་
ཏེ༑ སླར་ཡང་བལྟམས་པ་དང་བཟོ་ཡི་གནས་ལ་མཁས་པར་སྦྲང་ཞིང་བཙུན་མོའི་
འཁོར་དགྱེས་རོལ་པ་དང་། ངེས་པར་འབྱུང་བ་དང་དཀའ་བ་སྤྱད་པའི་ཚུལ་མཛད་
ནས་བྱང་ཆུབ་སྙིང་པོའི་ཤིང་དྲུང་དུ་གཤེགས་ནས་བདུད་བཏུལ་ཞིང་སངས་རྒྱས་ཆོས་
ཀྱི་སྐུ་མངོན་དུ་མཛད་པའི་ཚུལ་དང་ཞི་བ་དམ་པ་ཆོས་ཀྱི་འཁོར་ལོ་རིམ་པ་གསུམ་
སོགས་སྟོན་པར་མཛད་ནས་དེ་ལྟར་ཁྱོད་ཀྱིས་གདུལ་བྱའི་འཇིག་རྟེན་གྱི་འགྲོ་བའི་
སེམས་གང་མཁན་ལྟར་ཤིན་ཏུ་གཡོ་བའི་བག་གམ་ངང་ཚུལ་ཅན་དུ་སྤྱོད་ཅིང་ཡུལ་
རྣམས་བདེ་བ་ལ་རེ་ཞིང་ཆགས་པ་དམ་པོ་མང་པོས་ཀུན་ནས་བཅིངས་བ་མ་ལུས་པ་
རྣམས་ལ་ལན་དང་རྣམ་སྨིན་ལ་རེ་བ་མེད་པའི་སྒོ་ནས་ཐུགས་རྗེ་ཆེན་པོས་དེ་དག་མྱ་
200

།2N དབུ་མ་འཇུག་པའི་འབྲུ་འགྲེལ། P
ངན་ལས་འདས་པའི་གྲོང་ཁྱེར་དུ་དཀྲི་བར་མཛད་དོ།།གཉིས་པ་མཐར་ཐུག་ཐེག་
པ་གཅིག་ཏུ་རིགས་པས་གྲུབ་ཚུལ་བརྗོད་པ་དང་། ཐེག་པ་གསུམ་དུ་བསྟན་པ་དྲང་
དོན་དུ་བསྟན་པ་གཉིས། དང་པོ་གང་ཕྱིར་འདི་ན་སོགས་ཚིགས་བཅད་གཅིག་གིས་
བསྟན་ཏེ། དེ་ལ་མཐར་ཐུག་ཐེག་པ་གཅིག་ཏུ་བསྡུ་བ་ནི། དམ་པའི་ཆོས་པདྨ་དཀར་
པོ་ལས། དེ་ཡང་ཐེག་པ་གཅིག་ལས་བརྩམས་ཏེ། སེམས་ཅན་རྣམས་ལ་ཆོས་འཆད་
པ་ནི་འདི་ལྟ་སྟེ། སངས་རྒྱས་ཀྱི་ཐེག་པ་ཐམས་ཅད་མཁྱེན་པ་ཉིད་ཀྱིས་མཐར་ཐུག་
པ་སྟེ། ཐེག་པ་གཉིས་སམ་གསུམ་ཞེས་བྱ་བ་དག་ཀྱང་མེད་དོ། །ཕྱོགས་བཅུའི་འཇིག་
རྟེན་ཐམས་ཅད་ན་ཆོས་ཉིད་ནི་འདིའི་འོ། །དེ་ཅིའི་ཕྱིར་ཞེ་ན། ཕྱོགས་བཅུའི་འཇིག་
རྟེན་གྱི་ཁམས་ཐམས་ཅད་དུ་གང་འདས་པའི་དུས་ན་བྱུང་བའི་དེ་བཞིན་གཤེགས་པ་དེ་
དག་ཐམས་ཅད་ཀྱང་ཐེག་པ་གཅིག་ལས་བརྩམས་ཏེ། སེམས་ཅད་རྣམས་ལ་ཆོས་
བསྟན་ཏེ། གང་འདིར་སངས་རྒྱས་ཀྱི་ཐེག་པའོ། །གང་མ་འོངས་པའི་དུས་ན་འབྱུང་
བའི་དེ་བཞིན་གཤེགས་པ་རྣམས་ཀྱང་སངས་རྒྱས་ཀྱི་ཐེག་པ་གཅིག་ལས་བརྩམས་
ཏེ་སེམས་ཅན་རྣམས་ལ་ཆོས་སྟོན་པར་འགྱུར་རོ། །གང་དག་ད་ལྟར་བྱུང་བའི་དུས་
ན་ཕྱོགས་བཅུའི་འཇིག་རྟེན་གྱི་ཁམས་ཐམས་ཅད་ཀྱི་དེ་བཞིན་གཤེགས་པ་དེ་དག་
ཐམས་ཅད་ཀྱང་སངས་རྒྱས་ཀྱི་ཐེག་པ་གཅིག་པུ་ལས་བརྩམས་ཏེ་སེམས་ཅན་རྣམས་
ལ་ཆོས་སྟོན་ཏེ་ཞེས་ལུང་གི་གྲུབ་བོ། །འདིར་རིགས་པས་བསྒྲུབ་པར་བྱ་ཏེ། གང་
ཕྱིར་འཇིག་རྟེན་འདི་ན་ཆོས་རྣམས་ཀྱི་དེ་ཁོ་ན་ཉིད་ཇི་ལྟ་བ་བཞིན་དུ་ཤེས་པ་ལས་
སྒྲིབ་གཉིས་ཀྱི་དྲི་མ་མཐའ་དག་སེལ་བྱེད་ཀྱི་གཉེན་པོ་གཞན་ལྷུར་ལེན་དུ་མེད་དེ།
ཡུལ་གྱི་གནས་ཚུལ་ཕྱིན་ཅི་མ་ལོག་པར་ཞུགས་པས་སྒྲིབ་པ་དྲུང་ནས་འབྱིན་པའི་གཉེན་
པོ་ཡིན་པའི་ཕྱིར་རོ། །ཆོས་རྣམས་ཀྱི་དེ་ཁོ་ན་ཉིད་ལ་སྐྱེ་བ་མེད་པའི་རང་བཞིན་ཏེ་
201

མཁན་ཆེན་ངག་དབང་དཔལ་བཟང་གིས་མཛད།
རྣམ་འགྱུར་བྱེད་པ་ཐ་དད་པ་ལ་བརྟེན་པ་མ་ཡིན་ཏེ། ཆོས་ཐམས་ཅད་ཀྱི་དེ་ཁོ་ན་
ཉིད་རོ་གཅིག་པའི་ཕྱིར་རོ། །དེས་ན་དེ་ཁོ་ན་ཉིད་རྟོགས་པའི་ཡུལ་ཅན་བློ་གྲོས་འདི་
ཡང་རྟོགས་པ་མཐར་ཐུག་གི་ཚེ་ན་ཐ་དད་དུ་འགྱུར་བ་མིན་ཏེ། དེ་ཁོ་ན་ཉིད་གཅིག་
པུ་རྟོགས་པའི་ཡུལ་ཅན་ཡིན་པའི་ཕྱིར་ཏེ། དེ་ཁོ་ན་ཉིད་མངོན་སུམ་དུ་བྱས་པའི་ཡེ་
ཤེས་དེ་ཉིད་སྟོན་པར་བྱས་པའི་མྱ་ངན་ལས་འདས་པ་མཐར་ཐུག་པ་ཡིན་ཏེ། འོད་
སྲུང་ཆོས་ཐམས་ཅད་མཉམ་པ་ཉིད་དུ་རྟོག་ན་མྱ་ངན་ལས་འདས་པ་ཡིན་ལ། དེའང་
གཅིག་ཉིད་ཡིན་གྱི་གཉིས་དང་གསུམ་ནི་མ་ཡིན་ནོ་ཞེས་འབྱུང་བའི་ཕྱིར་རོ།
ཕྱིར་བཅོམ་ལྡན་འདས་ཁྱོད་ཀྱིས་འགྲོ་བ་རྣམས་ལ་ཐེག་པ་མི་མཉམ་པ་མེད་པ་དབྱེར་
མེད་པ་གཅིག་བསྟན་གྱི་གཉིས་དང་གསུམ་ནི་མ་ཡིན་ནོ། །འཇིག་རྟེན་གྱི་ཐེག་པ་
ནི་གཉིས་ཏེ། འདིས་བསྒྲོད་པར་བྱེད་པ་ལམ་གྱི་ཐེག་པ་དང༌། འདིར་བགྲོད་པར་
བྱ་བ་འབྲས་བུའི་ཐེག་པའོ། །དེ་ལ་དང་པོས་དྲི་མ་མཐའ་དག་སེལ་ལ། གཉིས་པ་
དྲི་བྲལ་ཆོས་དབྱིངས་སྐྱེ་བ་མེད་པའི་ཕྱིར་རོ། ། ཁ ?་ཤའི
ཐེག་པ་གཅིག་ཡིན་པ་ལ་རག་མོད་དེ་སངས་རྒྱས་ཀྱི་ཐེག་པར་ཇི་ལྟར་འགྱུར་ཞེ་ན།
དཔེར་ན་ཕྱུགས་ཀྱི་ཤིང་རྟ་དང་། རྟའི་ཤིང་རྟ་དང་། གླང་པོ་ཆེའི་ཤིང་རྟ་གསུམ་ལ།
ཆེས་བུལ་བ་དང་། བུལ་བ་དང་། མྱུར་བ་གསུམ་གྱི་ཁྱད་པར་ཡོད་ཀྱང་བགྲོད་བྱ་
གྲོང་ཁྱེར་གཅིག་ཏུ་ཕྱིན་པ་ལ་ཐ་དད་མེད་པ་དེ་བཞིན་དུ། ཉན་ཐོས་དང་རང་སངས་
རྒྱས་དང་བྱང་ཆུབ་སེམས་དཔའ་རྣམས་མཐར་ཐུག་གི་མི་གནས་པའི་མྱང་འདས་ཀྱི་
གྲོང་ཁྱེར་དུ་བགྲོད་པར་བྱེད་པ་ལ་ཁྱད་པར་མེད་མོད་ཀྱི། འོན་ཀྱང་ལམ་དུས་ན་
དབང་པོ་དང་ཐབས་དང་ཤེས་རབ་ཀྱི་བྱེ་བྲག་ལས་མྱུར་བུལ་གྱི་ཁྱད་པར་ཡོད་དོ། །
དེ་ལ་དང་པོ་ཉན་རང་གྱི་རིགས་ཅན་རྣམས་དམན་ལམ་གྱི་རྒྱུད་རིམ་གྱིས་སྦྱངས་ནས་
202

དབུ་མ་འཇུག་པའི་འབྲུ་འགྲེལ།  ཿ
བཟོད་ཐེག་ཆེན་བླ་ན་མེད་པར་ཞུགས་ནས་མཐར་ཐུག་གི་འབྲས་བུ་བསྒྲུབ་པ་དང༌།
བྱང་ཆུབ་སེམས་དཔའི་གང་ཟག་དང་པོ་དམན་ལམ་དུ་ཞུགས་ན་འབྲས་བུ་འགྲུབ་པ་
ཡུན་རིང་དུ་འགོར་བའི་ལམ་གྱི་གེགས་སུ་བཤད་ལ། དེ་ལྟར་ན་གང་དག་གཉིས་
ལ་ལྟོས་ནས་ཐེག་པ་དམན་པ་དང་ཆེན་པོར་གསུངས་ལ། 4གཉིས་ཀའི་མཐར་ཐུག་
མི་གནས་པའི་མྱང་འདས་ཐོབ་པའི་དུས་འབྲས་བུ་གཅིག་པའི་ཕྱིར་མཐར་ཐུག་ཐེག་
པ་གཅིག་ཏུ་གྲུབ་བོ། །འདི་ལ་གོ་བ་རྣལ་མ་ཞིག་ཆགས་ན་ངེས་དོན་གྱི་མདོ་སྡེ་དག་
ལས་བདེ་གཤེགས་སྙིང་པོ་བསྟན་པ་དང་། གསང་སྔགས་ཀྱི་རྒྱུད་སྡེ་དག་ལས་གཞིའི་
རྒྱུད་དུ་གྲགས་པ་དང་ཐེག་རྩེ་རྫོགས་ཆེན་དུ་ནང་གསལ་ཕྲ་བའི་ཡེ་ཤེས་ཞེས་གསུངས་
གཉིས་པ། གང་ཕྱིར་འགྲོ་ལ་སོགས་ཚིགས་སུ་བཅད་པ་གཉིས་ཀྱིས་བསྟན་པ་སྟེ།
འོ་ན་མཐར་ཐུག་ཐེག་པ་གཅིག་ན་ཉན་རང་གི་འབྲས་བུ་བཤད་པ་འདི་ཅི་ཞེ་ན། གང་
གི་ཕྱིར་གདུལ་བྱའི་འགྲོ་བ་རྣམས་ལ་སངས་རྒྱས་ཀྱི་ཡེ་ཤེས་བླ་ན་མེད་པ་ལ་ལྷག་པར་
མོས་པའི་གེགས་འདོད་ཆགས་ལ་སོགས་པའི་ཉེས་པ་ཆེན་པོ་བསྐྱེད་པར་བྱེད་པའི་
རྒྱུ་སེམས་ཅན་དང་བསྐལ་པ་དང་ཉོན་མོངས་པ་དང་ལྟ་བ་དང༌། ཚེའི་སྙིགས་མ་འདི་
དག་ཡོད་པར་འགྱུར་བ་དེའི་ཕྱིར། འཇིག་རྟེན་དག་སངས་རྒྱས་ཀྱི་སྤྱོད་ཡུལ་གཏིང་
ཟབ་ཅིང་དཔག་པར་དཀའ་བ་ལ་ཐོག་མར་འཇུག་པ་མི་འགྱུར་ལ། བདེ་བར་གཤེགས་
པ་རྣམས་ཀྱང་གདུལ་བྱ་སྣོད་མ་ཡིན་པར་མཐོང་བ་ཙམ་གྱིས་དེ་དག་སྤངས་བར་མི་
བྱེད་དེ་གང་ཕྱིར་བཅོམ་ལྡན་འདས་ཁྱོད་ཀྱིས་གདུལ་བྱ་རྣམ་པ་གཞན་གྱི་སྒོ་ནས་འདུལ་
བའི་མཁྱེན་རབ་དང་ཐུགས་རྗེའི་ཐབས་ལྷན་ཅིག་པ་མངའ་བའི་ཕྱིར་དང་། གང་
ཕྱིར་སྔར་བྱང་ཆུབ་སེམས་དཔའི་སྤྱད་པ་སྤྱོད་པའི་ཚེ་བདག་གིས་སེམས་ཅན་གྲོལ་
203

མཁན་ཆེན་ངག་དབང་དཔལ་བཟང་གིས་མཛད།
ཞེས་ཁྱོད་ཀྱིས་ཞལ་གྱིས་བཞེས་པའི་ཕྱིར་ཐེག་པ་རྣམ་པ་གཞན་གྱི་སྒོ་ནས་གདོན་མི་
ཟ་བར་བསྒྲུབ་དགོས་པའི་ཕྱིར་རོ། །གདུལ་བྱ་རྣམས་མཐར་ཐུག་ཐེག་ཆེན་ལ་དང་
པོ་ནས་འཇུག་པའི་གེགས་རྣམ་པ་མང་པོ་འདི་དག་ཡོད་ཅིང་། འཇིག་རྟེན་རྣམས་
གདོན་མི་ཟ་བར་མཐར་ཐུག་གི་འབྲས་བུ་མྱང་འདས་ལ་འགོད་དགོས་པ་དེའི་ཕྱིར་
དཔེར་ན་དེད་དཔོན་ཐབས་ལ་མཁས་པས་རིན་པོ་ཆེའི་གླིང་དུ་ཆས་པའི་སྐྱེ་བོའི་ཚོགས་
རྣམས་ལམ་གྱི་དུབ་པའི་ངལ་བ་སེལ་བའི་ཕྱིར་དུ་གྲོང་ཁྱེར་ཡིད་དུ་འོང་བ་རབ་ཏུ་རྣམ་
པར་བཀོད་ནས་འཁོར་གྱི་སྐྱེ་བོའི་ཚོགས་དབུགས་དབྱུང་ནས་སླར་ཡང་རིན་པོ་ཆེའི་
གླིང་དུ་འཁྲིད་པར་བྱེད་པ་ལྟར་བཅོམ་ལྡན་འདས་ཁྱོད་ཀྱིས་ཀྱང་འཁོར་བའི་ཤུལ་
ལམ་རིང་པོའི་ལམ་གྱིས་དུབ་པའི་འགྲོ་བ་རྣམས་སངས་རྒྱས་ཀྱི་སར་བཀྲི་བའི་ཐབས་
སུ་ཐེག་པ་ཆེན་པོའི་ཚུ་རོལ་དུ་ཉན་ཐོས་དང་རང་སངས་རྒྱས་ཀྱི་ཐེག་པ་འདི་དག་བཀོད་
ནས་སློབ་མ་ཉན་རང་གི་རིགས་ཅན་རྣམས་ཉེ་བར་ཞི་བ་མྱ་ངན་ལས་འདས་པའི་ཚུལ་
ལ་ཐོག་མ་ཉིད་སྦྱར་བར་མཛད་ཅིང༌། འཁོར་བའི་འབྲོག་དགོན་པས་དབུགས་འབྱིན་
པ་ན་སླར་ཡང་སངས་རྒྱས་ཀྱིས་སར་བཀྲི་བར་མཛད་དོ། །གཞན་ཡང་རང་འདོད་
ཡིད་བྱེད་ལས་རྣམ་པར་དབེན་ཞིང་སྟོང་པ་ཉིད་དང་སྙིང་རྗེ་ཆེན་པོ་ལ་བློ་སྦྱངས་པ་
རྣམས་ལ་ཉན་རང་གི་ཐེག་པ་ལས་ལོགས་སུ་ཐོག་མར་ཐེག་པ་ཆེན་པོ་གསུང་བར་
མཛད་དོ། ། 7 137ggyig27.j" ཆ "
གསུམ་པ་ལ། མངོན་པར་བྱང་ཆུབ་པའི་དབང་དུ་བྱས་པ་དང་། རྟག་ཏུ་སྲིད་པར་
བཞུགས་པའི་དབང་དུ་བྱས་པ་གཉིས། དང་པོ། བདེ་བར་གཤེགས་པ་སོགས་
ཚིགས་བཅད་གཅིག་གིས་བསྟན་ཏེ། བདེ་བར་གཤེགས་པ་ཁྱོད་ནི་མ་ལུས་པའི་
ཕྱོགས་བཅུའི་ཞིང་སངས་རྒྱས་རྣམས་ཀྱི་གཟིགས་པའི་ཡུལ་དག་ན་རྡུལ་ཕྲ་རབ་ཀྱི་
204

དབུ་མ་འཇུག་པའི་འབྲུ་འགྲེལ། མ་
རྡུལ་ཕྲན་རྣམས་ཇི་སྙེད་བདོག་པ་སྟེ་ཡོད་པར་གྱུར་པའི་གྲངས་དེ་སྙེད་དུ་བདེ་བར་
གཤེགས་པས་སེམས་ཅན་འདུལ་བའི་ཕྱིར་སྤྲུལ་པའི་སྐུ་མངོན་པར་བྱང་ཆུབ་མཆོག་
གམ་རབ་དང་དམ་པ་ཕུལ་དུ་གྱུར་པའི་གོ་འཕང་དུ་གཤེགས་ཟིན་ཕྱིན་གྱི་བསྐལ་པའང་
དེ་སྙེད་དོ། །འོན་ཀྱང་བཅོམ་ལྡན་འདས་ཁྱོད་ཀྱི་གསང་བ་འདི་སྔོན་དགེ་བའི་རྩ་བ་
མ་བསགས་པ་རྣམས་ཀྱིས་ལྷག་པར་མོས་པ་དཀའ་བའི་ཕྱིར་བསྙད་པར་བགྱི་བ་མ་
ཡིན་ཡང༌། གང་ཞིག་ལྷག་པར་མོས་པར་བྱེད་པ་རྣམས་ལ་བསོད་ནམས་གཞལ་དུ་
མེད་པར་ཐོབ་པའི་ཕྱིར་བཤད་དོ། །
གཉིས་པ་ལ། མདོར་བསྟན། རྒྱས་བཤད་གཉིས། དང་པོ། རྒྱལ་བ་ཇི་སྲིད་སོགས་
ཚིགས་བཅད་གཅིག་གིས་བསྟན་ཏེ། རྒྱལ་བ་ཁྱོད་ནི་ཇི་སྲིད་འཇིག་རྟེན་མཐའ་དག་
མྱ་ངན་འདས་པའི་གོ་འཕང་མཆོག་རབ་ཏུ་ཉེ་བར་ཞི་བར་ཐམས་ཅད་འགྲོ་བ་མིན་
ཞིང་སེམས་ཅན་ཟད་པའི་དུས་མེད་ལ་ནམ་མཁའ་ནི་རྣམ་པར་འཇིག་པར་འགྱུར་
ཞིང་མེད་པའི་དུས་སྲིད་པ་མིན་པ་དེ་སྲིད་དུ། ཤེས་རབ་ཀྱི་ཕ་རོལ་ཏུ་ཕྱིན་པའི་ཡུལ་
གྱིས་བསྐྱེད་ཅིང༌། ཁྱོད་ནི་ཐུགས་བརྩེ་བའི་མ་མ་ལ་གཏད་པས་ཡུན་རིང་དུ་བསྐྱེད་
པའི་ཚུལ་ལུགས་ཇི་ལྟ་བ་བཞིན་བྱེད་པས་ན། སེམས་ཅན་གྱི་དོན་ཡལ་བར་དོར་ཏེ་
ལྷག་མེད་དུ་མྱ་ངན་ལས་འདས་པའི་ཞི་བར་གྱུར་བ་མངོན་དུ་མཛད་ནས་འགྲོ་དོན་
རྒྱུན་ཆད་པར་འགྱུར་བ་ག་ལ་མངའ་སྟེ་དུས་རྟག་ཏུ་འགྲོ་བའི་དོན་བྱེད་པའི་ཕྱིར་རོ། །
འདི་ཤེས་རབ་དང་སྙིང་རྗེ་གཉིས་པོ་ནི་རང་གི་བདག་མེད་གཉིས་ཀའི་རང་བཞིན་ཇི་
ལྟ་བ་བཞིན་ཁོང་དུ་ཆུད་པས། སེམས་ཅན་ཐམས་ཅད་ཡེ་ནས་རང་གི་ངོ་བོས་སྤྲོས་
པ་ཐམས་ཅད་དང་བྲལ་བའི་རང་བཞིན་དུ་བཞུགས་པ་ལ། དེ་ལྟར་མ་རྟོགས་ནས་
ང་དང་ང་ཡིར་འཛིན་པས་བཅིང་ནས་ལས་ཉོན་གྱི་གཞན་དབང་གིས་སྡུག་བསྔལ་བའི་
205

མཁན་ཆེན་ངག་དབང་དཔལ་བཟང་གིས་མཛད།
འགྲོ་བ་རྣམས་ལ་བརྩེ་བའི་སྙིང་རྗེ་ཆེན་པོ་སྟོང་ཉིད་དང་ངོ་བོ་དབྱེར་མེད་ཅིང་ལྡོག་
ཆས་ཕྱེ་བ་ཙམ་ལ་སྙིང་རྗེ་ཆེན་པོའི་མཚན་གྱིས་སྨོས་པ་ཡིན་གྱི། གཞན་དུ་སྟོང་ཉིད་
ཁོ་ན་བསྒོམ་པས་དམན་ལམ་གྱི་མྱང་འདས་སུ་གོལ་གྱིས་དོགས་ན་དེའི་མཐའ་སེལ་
བྱེད་ཀྱི་སྙིང་རྗེ་བཟོད་བསྐྱེད་ནས་བཅོས་ཤིང་འདུས་བྱས་ཀྱི་རྒྱུན་དེ་སངས་རྒྱས་ཀྱི་
ས་ན་ཡོད་པ་ལྟ་བུ་ནི་མ་ཡིན་ནོ།།༧ ཎི་ཟའི་ལཎE
གཉིས་པ་འགྲོ་བ་ལ་ཐུགས་བརྩེ་ཚད་མེད་པ་མངའ་ཚུལ་དང༌། དཔེ་ཡུལ་སྡུག་བསྔལ་
ཅན་གྱི་སེམས་ཅན་རྣམས་ཟད་པ་མེད་པ་མྱ་ངན་ལས་མི་འདའ་བའི་ཚུལ་གཉིས། དང་
པོ༑ གཏི་མུག་སྐྱོན་སོགས་ཚིགས་བཅད་གཅིག་གིས་བསྟན་ཏེ། གཏི་མུག་གི་སྐྱོན་
གཟུགས་སོགས་ལ་མངོན་པར་ཞེན་པའི་དབང་གིས་ཟ་ཞིང་ལོངས་སྤྱོད་པའི་སྐྱེ་བོ་
ཐུབ་པ་ཉིད་ཀྱི་ནང་མི་ལྟ་བུར་གྱུར་པ་དེ་དག་ལ་ཁྱོད་ཐུགས་བརྩེ་བ་དེ་ལྟར་དུག་ཟོས་
ཞིང་དེའི་སྡུག་བསྔལ་གྱིས་ཉེན་པའི་བུ་གཅིག་པུ་ལའང་མས་སྡུག་བསྔལ་དེ་ཙམ་དུ་
འབྱུང་བ་མ་ཡིན་པ་དེས་ན། མགོན་པོ་ཐུགས་རྗེའི་དབང་གིས་རབ་ཏུ་ཞི་བར་གཤེགས་
པར་འགྱུར་བ་མ་ལགས་སོ། །གཉིས་པ་གང་ཕྱིར་སོགས་ཚིགས་བཅད་གཅིག་བསྟན་
ཏེ༑ གང་གི་ཕྱིར་བྱིས་པ་མི་མཁས་པ་དག་གིས་དངོས་པོ་ཡོད་པ་དང་། མེད་པ་མངོན་
པར་ཞེན་པའི་བློ་ཅན་གྱི་དངོས་པོ་ཡོད་པར་ལྟ་བ་འགའ་ཞིག་གིས་དགེ་སྡིག་ལ་བླང་
དོར་རེ་མོས་སུ་བྱེད་པས་ལྷ་དང་མི་སོགས་སུ་སྐྱེས་ཀྱང་སྐྱེ་བ་དང་འཇིག་པའི་གནས་
སྐབས་ཀྱི་སྡུག་བསྔལ་དང༌། ཡུལ་སྡུག་པ་དང་བྲལ་བ་དང༌། མི་སྡུག་པ་དང་འཕྲད་
པ་ལས་བྱུང་བའི་སྡུག་བསྔལ་སྣ་ཚོགས་ཀྱིས་གཟིར་བ་དང༌། དངོས་པོ་མེད་པ་ད་ལྟ་
བ་འགའ་ཞིག་གིས་ཕྱིན་ཅི་ལོག་ཏུ་ཞུགས་པའི་སྡིག་ཅན་གྱིས་འགྲོ་བ་དམྱལ་བ་ལ་
སོགས་པ་ཐོབ་པས་སྡུག་བསྔལ་མི་བཟོད་པ་སྣ་ཚོགས་མྱོང་བ་དེའི་ཕྱིར་སྡུག་བསྔལ་
206

དབུ་མ་འཇུག་པའི་འབྲུ་འགྲེལ ༡༢
གྱི་མནར་བའི་འཇིག་རྟེན་གྱི་འགྲོ་བ་འདི་དག་ཐུགས་བརྩེ་བའི་ཡུལ་དུ་རབ་ཏུ་དོང་
བས། དེའི་ཕྱིར་བཅོམ་ལྡན་འདས་ཐུགས་རྗེའི་དབང་གིས་ཁྱོད་ནི་ཐུགས་ཞི་བ་ལ་
མངོན་པར་དགའ་བ་ལ་བཟློག་པས་ན་ཇི་སྲིད་འགྲོ་བ་ཀུན་མ་གྲོལ་བ་དེ་སྲིད་དུ་མྱ་
ངན་ལས་འདའ་བ་མི་མངའ་འོ། །དེ་ལྟར་ན་བསྟན་བཅོས་ཀྱི་ལུས་ཡོངས་སུ་རྫོགས་
པར་བཤད་ཟིན་ནས། གསུམ་པ་མཇུག་མཐར་ཕྱིན་པའི་བྱ་བ་ལ། ཇི་ལྟར་བརྩམ་
པའི་ཚུལ་དང༌། དེ་ལྟར་བརྩམ་པའི་དགེ་བ་བསྔོ་བ་གཉིས། དང་པོ་ལ་བརྩམ་ཚུལ་
དངོས་དང༌། དེ་ལྟར་བརྩམ་པའི་དགོས་པ་གཉིས། དང་པོ་ལ་གང་ལ་བརྟེན་ནས་
བརྩམ་ཚུལ་དང༌། དེ་ལྟར་བརྩམས་པའི་བསྟན་བཅོས་འདིར་ཐུན་མོང་མ་ཡིན་པར་
བསྟན་པ་གཉིས། དང་པོ། ལུང་འདི་དགེ་སློང་སོགས་ཚིགས་བཅད་གཅིག་གིས་བསྟན་
ཏེ༑ གོང་དུ་བཤད་པའི་ལུང་འདི་དག་ནི་སངས་རྒྱས་ཀྱི་བསྟན་པའི་སྒོར་ཞུགས་པ་
ཡོངས་སུ་རྫོགས་པ་དགེ་སློང་ཟླ་བ་གྲགས་པ་བདག་གིས་དབུ་མ་རྩ་བ་ཤེས་རབ་
སོགས་ཀླུ་སྒྲུབ་ཀྱི་བསྟན་བཅོས་དག་ལས། དོན་ཇི་ལྟར་ཟབ་པ་རྣམས་ཕྱོགས་གཅིག་
ཏུ་བཏུས་པ་དང༌། ངེས་པའི་དོན་གྱི་ལུགས་ཇི་བཞིན་པ་དང༌། ཀླུ་སྒྲུབ་ཀྱི་རྗེས་སུ་
བཟུང་ཞིང་མན་ངག་ཇི་ལྟ་བ་བཞིན་དུ་བརྗོད་པ་ཡིན་གྱི་ཁོ་བོས་རང་བཟོས་སྦྱར་བ་
ནི་མ་ཡིན་ཞེས་དོན་དོ། ། \ེ་སྐ
གཉིས་པ་ནི་འདི་ལས་སོགས་ཚིགས་བཅད་གཅིག་གིས་བསྟན་ཏེ། ཇི་ལྟར་སྟོང་པ་
ཉིད་ཅེས་བྱ་བའི་ཆོས་འདི་དབུ་མའི་བསྟན་བཅོས་ལས་གཞན་དག་ལ་ཕྱིན་ཅི་མ་ལོག་
པར་བསྟན་པ་མེད་པ་དེ་བཞིན་དུ་བསྟན་བཅོས་འདིར་འབྱུང་བའི་ལུགས་གང་ཞིག་
བརྒལ་ལན་དང་བཅས་པས་བསྙད་པ་དེའང་ཀླུ་སྒྲུབ་ཀྱི་གཞུང་གི་རྗེས་སུ་འབྲང་བའི་
བསྟན་བཅོས་འདི་ལས་གཞན་གྱི་བསྟན་བཅོས་ལ་ནི་ཐུན་མོང་བའི་དོན་ཀླུ་སྒྲུབ་ཀྱི་
207

མཁན་ཆེན་ངག་དབང་དཔལ་བཟང་གིས་མཛད།
དགོངས་པ་ཇི་ལྟ་བ་བཞིན་མེད་ཅེས་མཁས་པ་རྣམས་ཀྱི་དོན་ལ་རྟོན་པའི་སྒོ་ནས་ངེས་
པར་མཛོད་ཅིག་ཅེས་པའོ། །གཉིས་པ་དགོས་པ་ལ་དངོས་དང་དགོས་པ་དེ་ལྡན་གྱི་
གཞུང་འདི་ཁོ་ན་འཛིན་པ་གདེམས་པ་གཉིས། དང་པོ་ཀླུ་སྒྲུབ་བློ་མཚོ་སོགས་ཚིགས་
བཅད་གཅིག་གིས་བསྟན་ཏེ། འཕགས་པ་ཀླུ་སྒྲུབ་ཀྱི་བློ་གྲོས་རྒྱ་མཚོ་མཐའ་དཔག་
དཀའ་བའི་ཕྱིར་ཤིན་ཏུ་རྒྱ་ཆེ་བའི་ཁ་དོག་ཤིན་ཏུ་གནག་པ་དང་འདྲ་བའི་སྐྱེ་མེད་ངང་
སྟོང་ཉིད་ལ་སོགས་པའི་ཚིག་གི་བརླབས་ཕྲེང་ཡི་གེ་ཙམ་མཐོང་བས་འཇིགས་ཏེ།
སྔོན་གྱི་བསྟན་བཅོས་མཛད་པ་པོ་དབྱིག་གཉེན་ལ་སོགས་པའི་སྐྱེ་བོས་ཀླུ་སྒྲུབ་ཀྱི་
ལུགས་བཟང་གང་དག་རྒྱང་རིང་དུ་སྤངས་པས་དེའི་ཕྱིར། ཀླུ་སྒྲུབ་ཀྱི་བློ་མཚོ་ལས་
སྐྱེས་པའི་དབུ་མ་རྩ་བའི་ཚིག་ལེའུར་བྱས་པའི་སློབ་དཔོན་ལེགས་ལྡན་འབྱེད་སོགས་
ཀྱིས་བློ་གྲོས་ཀྱིས་ཟེར་གྱིས་ཅུང་ཟད་ཁ་བུས་པ་མེ་ཏོག་ཀུ་མུད་དེ་ཉིད་དཔལ་ལྡན་
ཟླ་བའི་བློ་གྲོས་ཀྱི་ཟེར་གྱིས་ལེགས་པར་ཁ་བྱེ་ནས་དེའི་ནང་གི་རྟེན་འབྱུང་ཟབ་མོ་
བདེན་གཉིས་ཟུང་དུ་ཆུད་པའི་དོན་གྱི་ཆུ་ཡན་ལག་བརྒྱད་ལྡན་ལྟ་བུས། ད་ལྟ་ཟླ་བ་
གྲགས་པས་སྐལ་བ་དང་ལྡན་པའི་གདུལ་བྱ་ལ་མངོན་པར་འདོད་པའི་རེ་བ་རྣམས་
རབ་ཏུ་སྐོང་བར་བྱེད་དེ། དེའི་དོན་ཇི་ལྟ་བ་བཞིན་དུ་གཟིགས་ནས་འཕགས་པའི་
གོ་འཕང་བརྙེས་པའི་ཕྱིར་རོ། །དེ་ནས་སློབ་དཔོན་གྱི་གཞུང་མི་ནུབ་པར་གསལ་
བའི་ཕྱིར་དང༌། ཉིད་དང་སྐལ་བ་མཉམ་པའི་ཕྱི་རབ་གདུལ་བྱའི་དོན་དུ་མཛད་དོ། །
གཉིས་པ་དེ་ཉིད་བཤད་ཟིན་སོགས་ཚིགས་བཅད་གཅིག་གིས་བསྟན་ཏེ། དེ་ཁོ་ན་
ཉིད་བཤད་ཟིན་པའི་རྟེན་འབྱུང་ཟབ་མོའི་ཚུལ་བློ་དམན་པ་གཞན་དག་ཀྱང་འཇིགས་
སུ་རུང་བ་འདི་ནི་སྔོན་སྟོང་པ་ཉིད་ལ་གོམས་ཤིང་ས་བོན་དང་ལྡན་པ་ཉིད་དང་གཞན་
ཡང་སྨོན་ལམ་བཏབ་པ་འགའ་ཞིག་ཉིད་ལས་སྐྱེ་བོས་རྒྱུའི་སྟོབས་ཀྱིས་ངེས་པར་
208

དབུ་མ་འཇུག་པའི་འབྲུ་འགྲེལ། ཆ
རྟོགས་པར་འགྱུར་གྱིས་གཞན་དུ་ན་ཟབ་མོ་འདི་གསན་རྒྱ་ཆེ་ཡང་སྟོང་ཉིད་ལ་ལྷག་
པར་མོས་པའི་ས་བོན་དང་བྲལ་བའི་སློབ་དཔོན་གཞན་གྱི་ཐུགས་སུ་ཇི་ལྟ་བ་བཞིན་
ཆུད་པར་མི་འགྱུར་རོ། །དེའི་ཕྱིར་ཐར་འདོད་ཀྱི་སྐྱེས་བུ་རྣམས་ཀྱིས་གཞན་གྱི་ཚུལ་
ལུགས་རྣམས་ནི་སློབ་དཔོན་དེ་དག་གིས་རང་རང་གི་བློས་སྦྱར་བའི་ལུགས་འདི་དག་
མཐོང་ནས་དཔེར་ན་ཕྱི་གཞུང་ན་རང་རང་གི་བློས་སྦྱར་བའི་བདག་རྟག་སོགས་བརྗོད་
པའི་གཞུང་ལུགས་ལྟར། གཞན་ལུགས་ཀྱི་བཞེད་གཞུང་དག་དེ་ལྟར་མཐོང་བས་ཀླུ་
སྒྲུབ་ཀྱིས་བཞེད་གཞུང་འདི་ལས་གཞན་ལ་དགའ་བའི་བློ་དོར་བར་བྱ་རིགས་ཏེ་གོང་
དུ་བཤད་པའི་ཕྱི་གཞུང་བཞིན་ནོ། ། ཊ་ཤོ་འུ་ཚོ་ཉ་ཁྲག་ལ་
གཉིས་པ་དགེ་བསྔོ། སློབ་དཔོན་ཀླུ་སྒྲུབ་སོགས་ཚིགས་བཅད་གཅིག་གིས་བསྟན་ཏེ།
སློབ་དཔོན་ཀླུ་སྒྲུབ་ཀྱི་ལུགས་བཟང་པོ་བདེན་པ་གཉིས་ཕྱིན་ཅི་མ་ལོག་པའི་ཚུལ་
མཐའ་དག་བརྗོད་པར་བྱས་པའི་རྗོད་བྱེད་ལེགས་པར་བསྙད་པ་ལས་བྱུང་བའི་ཟླ་
བ་གྲགས་པ་བདག་གིས་བསོད་ནམས་གང་ཞིག་ཐོབ་པ། ཕྱོགས་ཀྱི་མཐར་མ་ལུས་
ཁྱབ་ཅིང་ཐོགས་པ་མེད་པའི་ཡིད་ཀྱི་ནམ་མཁའ་ཉོན་མོངས་འདོད་ཆགས་སོགས་ཀྱིས་
ཁ་དོག་སྔོན་པོ་བྱས་པའི་ཡིད་ཀྱི་ནམ་མཁའ་སྟོན་ཀའི་ནམ་ཕྱེད་ཀྱི་རྒྱུ་སྐར་དྲི་མ་མེད་
པ་ལྟར་ཤིན་ཏུ་དཀར་བའམ། ཉོན་མོངས་དང་རྣམ་རྟོག་ས་དཀྲིས་པའི་སེམས་
ཀྱིས་སྤྲུལ་ལ་གདེང་ཀའི་ནོར་བུ་རིན་པོ་ཆེ་དང་འདྲ་བའི་བསོད་ནམས་ཀྱི་དགེ་བ་རིན་
པོ་ཆེ་ལྟར་གང་ཞིག་ཐོབ་པ་དེས། ཟུར་དང་པོ་འཇིག་རྟེན་ན་གནས་པའི་མ་ལུས་
པའི་འགྲོ་བ་མཐའ་དག་སྲིད་པ་དང་ཞི་བ་ཕྱོགས་གཅིག་པའི་རྒུད་པ་མཐའ་དག་ཞི་
ཞིང༑ ཟུར་ཕྱི་མ་དེ་ཁོ་ན་མངོན་སུམ་དུ་རྟོགས་ནས་མྱུར་དུ་མཐར་ཕྱིན་ནས་བདེ་བར་
གཤེགས་པ་ཡོན་ཏན་རྒྱ་མཚོའི་སྐུ་མངའ་བ་སངས་རྒྱས་ཀྱི་སར་འགྲོད་པའི་ཕྱིར་དུ་
209

མཁན་ཆེན་ངག་དབང་དཔལ་བཟང་གིས་མཛད།
ཡོངས་སུ་བསྔོ་བར་མཛད་ནས་དེ་ཐོགས་པ་མེད་པ་མྱུར་དུ་འགྲུབ་པར་ཤོག་ཅིག་ཅེས་
སྨོན་པའོ། །བཞི་པ་མཇུག་གི་དོན་ལ། སློབ་དཔོན་གང་གིས་མཛད་པ་དང༌། ལོ་ཙཱ་
བ་གང་གིས་བསྒྱུར་བ་གཉིས། དང་པོ་དབུ་མ་ལ་འཇུག་པ་ཟབ་པ་དང་རྒྱ་ཆེ་བའི་
ཚུལ་གསལ་བར་བྱེད་པ། སློབ་དཔོན་ཟླ་བ་གྲགས་པ་ཐེག་པ་མཆོག་ལ་ཐུགས་གཞོལ་
བ༑ མི་འཕྲོག་པའི་མཁྱེན་རབ་དང་ཐུགས་རྗེ་མངའ་བའི་རི་མོ་བྲིས་པའི་བ་དྲུས་མ་
ལས་འོ་མ་བཞོས་པས་བདེན་པར་ཞེན་པ་བཟློག་པར་མཛད་པས་སྦྱར་བ་རྫོགས་སོ། །
གཉིས་པ། ཁ་ཆེའི་ཡུལ་དུ་གྲོང་ཁྱེར་དཔེ་མེད་པའི་དཔུང་རིན་པོ་ཆེ་སྦས་པའི་གཙུག་
ལག་ཁང་དུ་ཁ་ཆེའི་རྒྱལ་པོ་དཔལ་འཕགས་པ་ལྷའི་སྐུ་རིང་ལ། རྒྱ་གར་གྱི་མཁན་
པོ་ཏི་ལ་ཀ་ཀ་ལ་ཤ་སྟེ་ཐིག་ལེ་བུམ་པ་དང་། བོད་ཀྱི་ལོ་ཙཱ་བ་བནྡེ་བ་ཚ་བ་བ་ཉི་མ་
གྲགས་ཀྱིས་ཁ་ཆེའི་དཔེ་དང་མཐུན་པར་བསྒྱུར་བས་ཞུས་ཏེ་གཏན་ལ་ཕབ་པའོ།
ཀྱེ་མ་ད་དུས་སྙིགས་མའི་སྐྱེ་བོ་འགས། །དབུ་མ་ཡིན་ཞེས་མཐའ་ལྟར་ཞེ་ཕུག་གཏད། །
རྒྱལ་བསྟན་རྨིངས་བརླག་སྐྱེ་བོ་ལོག་ལམ་ཁྲིད། །དེའི་ཚུལ་བསམ་ན་ཕྱི་པའི་གྲངས་
སུ་འོས། །ཡང་དག་བཀའ་དང་མཁས་གྲུབ་སྐྱེས་བུ་རྣམས། །ཚད་མར་མི་འཛིན་རང་
བཟོའི་འཁྱོགས་བཤད་ཀྱིས། །སྤྲོས་པའི་སྤུན་པས་སྙིང་པོའི་དོན་བསྒྲིབས་པའི། །
ལུགས་ངན་དེ་འདྲ་མཐོང་ནས་འདི་བྱས་སོ། །དམ་པ་མང་བརྟེན་ཐོས་བསམ་ཕྱོགས་
མེད་བྱས། །དཔལ་ལྡན་ཟླ་བའི་གསུང་གི་འོད་དཀར་གྱིས། །བདག་བློའི་མུན་སངས་
ཤེས་རབ་སྣང་བ་རྒྱས། །དེ་ཕྱིར་ལེགས་བཤད་སྨྲ་བའི་སྤོབས་པ་བྱུང་། །བཀའ་
དང་ཚད་མའི་སྐྱེས་བུའི་གསུངས་པ་ལ། །བརྟེན་ནས་བཤད་ཡམ་སྤྲོས་པ་བསྐྱུང་
བྱས་ཏེ། །ཟླ་བའི་དགོངས་པ་གསལ་ལ་ཉུང་ངུའི་ངག །དྭངས་ཤེལ་མེ་ལོང་དཔྱོད་
ལྡན་རྒྱན་དུ་འོས། །འོན་ཀྱང་མ་རྟོགས་ལོག་པར་རྟོགས་པ་ཡི། །ཉེས་པ་མཆིས་ན་
210

! དབུ་མ་འཇུག་པའི་འབྲུ་འགྲེལ། ཆ
གཟུ་བོར་གནས་པ་ཡི། །ཆོས་ཀྱི་སྤྱན་ལྡན་བསྟན་པའི་ཁུར་འཛིན་པའི། །ཡོངས་
འཛིན་བཤེས་གཉེན་མཆིས་ན་བཤགས་པར་བགྱི། །འདི་བགྱིས་དགེ་བས་མཁས་
མཉམ་འགྲོ་ཀུན་གྱིས།།ལྟ་བས་བདེན་གཉིས་ཟུང་འཇུག་མངོན་སུམ་རྟོགས། །བསྒོམ་
པས་ཚོགས་གཉིས་ཟུང་འཇུག་མཐར་ཕྱིན་ནས། །འབྲས་བུ་མི་གནས་ཟུང་འཇུག་
མངོན་གྱུར་ཤོག །རྒྱལ་བསྟན་སྙིང་པོ་ཕྱོགས་བཅུར་ཁྱབ་པ་དང་། །བསྟན་འཛིན་
འདུས་སྡེ་ས་སྟེང་གང་བ་དང༌། །ཁམས་གསུམ་སྐྱེ་འགྲོ་ཕན་བདེ་འདོད་དགུ་ལ། །
བགྲོད་པའི་ཕྲིན་ལས་རྒྱ་ཆེན་འདིས་འགྲུབ་ཤོག །ཅེས་དབུ་མ་ལ་འཇུག་པའི་ཚུལ་
ལ་རང་ཉིད་མི་ཕྱེད་པའི་དད་པ་ཐུན་མོང་མ་ཡིན་པ་ཐོབ་ནས་འགྲེལ་བ་ཞིག་བྲི་འདུན་
ཡོད་སྐབས། ཉེ་ཆར་རིག་འཛིན་བླ་མའི་ཐུགས་སྲས་ཡོངས་ཀྱི་ཐུ་བོ་སྡོམ་བརྩོན་དམ་
པ་ཚུལ་ཁྲིམས་རྡོ་རྗེས་དབུ་མ་འཇུག་པ་འདི་ལ་འབྲུ་འགྲེལ་ཞིག་བྲིས་ན་ལེགས་ཚུལ་
གྱི་བཀས་དབུགས་དབྱུང་བ་ལ་བརྟེན་ནས། དབེན་རི་པདྨ་སྤུངས་པའི་ཉེ་ཞོལ། ཀུན་
མཁྱེན་དྲི་མེད་འོད་ཟེར་ཉིད་སླར་ཡང་གདུལ་བྱའི་སྣང་ངོར་དངོས་སུ་བྱོན་པ། དགེ་
བའི་བཤེས་གཉེན་ཆེན་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་
ན་རྒྱལ་སྲས་བྱང་ཆུབ་རྡོ་རྗེའི་གདན་ས་ཐུབ་བསྟན་པདྨ་རྒྱས་པའི་ཚལ་ཞེས་བྱ་བ་
དབེན་པའི་ཡོན་ཏན་མ་ཚང་བ་མེད་པར། སྐྱབས་མགོན་རྫོགས་ཆེན་པའི་བཀའ་
འབངས་ཡོངས་ཀྱི་ཐ་ཤལ་བ། མང་དུ་ཐོས་པའི་དགེ་སློང་ཚུལ་ཁྲིམས་རྒྱ་མཚོས་མཛེས་
བྱེད་ཅེས་པ་ཆུ་མོ་ཡོས་ཀྱི་ལོའི་ཧོར་ཟླ་དང་པོའི་དམར་ཕྱོགས་ཀྱི་ཕུན་སུམ་ཚོགས་པའི་
འགྲུབ་སྦྱོར་བཟང་པོ་ལ་གྲུབ་པར་བགྱིས་པ་འདིས་བཀའ་དྲིན་མཚུངས་བྲལ་གྱི་བླ་
མ་དམ་པའི་དགོངས་པ་ཆོས་དབྱིངས་སུ་རྫོགས་པ་དང༌། རྒྱལ་བསྟན་རིན་པོ་ཆེ་
ཕྱོགས་དུས་ཀུན་ཏུ་དར་ཤིང་རྒྱས་ལ་ཡུན་རིང་དུ་གནས་པའི་རྒྱུར་གྱུར་ཅིག ། །དགེའོ། །
211

1:|:731F ཋ དབུ་མའི་སྟོང་ཐུན།
༄༅།།དབུ་མའི་སྟོང་ཐུན་སྐལ་བཟང་མིག་འབྱེད་ཀྱི་གསུང་
ར་༽༼ PALLAE- F3336O
རྒྱུན་ཟླ་བའི་ཞལ་ལུང་བཞུགས། །
༢ ཌ་ྤུ་ཊཙ ལ་་། ་་
༼ཆཊ་ཌཊ་ཀ༽་ཤས་སྐུ༽ ར།༼་ཀརྨ་ཨ་ཆོ་ཆའཞུ་རྒྱཌ་SAPPT 16)
༄༅། །བླ་མ་འཇམ་པའི་དབྱངས་ལ་ཕྱག་འཚལ་ལོ། །དབུ་མའི་སྟོང་ཐུན་སྐལ་བཟང་
མིག་འབྱེད་ཀྱི་གསུང་རྒྱུན་ཐོར་བུ་ནི། གཞོལ་བ་ནི་བཀའ་དང་པོས་རྒྱུད་སྦྱང་ནས་
བར་པའི་དོན་རྟོགས་དགོས་པ་དང༌། འབབ་པ་ནི་བཀའ་ཐ་མའི་སྒྲ་ཇི་བཞིན་གཟུང་
དུ་མི་རུང་བར་བཀའ་བར་པའི་དོན་ལ་འབབ་པའོ། །འགྲུས་པ་ནི་གཏོད་པའི་དོན་
ཡིན་ནོ། །སྤྱིར་རྟགས་སུ་བཀོད་པ་རྟགས་ཀྱི་མཚན་ཉིད། གང་དྲན་དྲན་ཡིན་ན་རྟགས་
ཡིན་པས་ཁྱབ་ཏེ། གང་དྲན་དྲན་ཡིན་ན་རྟགས་སུ་བཀོད་པ་ཡིན་པའི་ཕྱིར། ༈ ཚུལ་
གསུམ་ནི། ཕྱོགས་ཆོས། རྗེས་ཁྱབ། ལྡོག་ཁྱབ་བོ། དེ་དག་གི་མཚན་ཉིད་ནི། ཤེས་
འདོད་ཆོས་ཅན་སྟེང་ན་འགོད་ཚུལ་དང་མཐུན་པར་ཡོད་པ་ཉིད་དུ་ཚད་མས་ངེས་པ་
ཕྱོགས་ཆོས་ཀྱི་མཚན་ཉིད། དེ་སྒྲུབ་ཀྱི་མཐུན་ཕྱོགས་ཁོ་ནར་ཡོད་པ་ཉིད་དུ་ཚད་མས་
ངེས་པ་རྗེས་ཁྱབ་ཀྱི་མཚན་ཉིད། དེ་སྒྲུབ་ཀྱི་མི་མཐུན་ཕྱོགས་ལ་མེད་པ་ཁོ་ནར་ཚད་
མས་ངེས་པ་ལྡོག་ཁྱབ་ཀྱི་མཚན་ཉིད་དོ། །རྟགས་གྲུབ་མ་གྲུབ་ཆོས་ཅན་ལ་བརྩི།
ཁྱབ་པ་སྒྲུབ་བྱ་ལ་བརྩི་དགོས་སོ། ། ༈ དགག་བྱ་གང་རྣམ་པར་བཅད་པའི་སྒོ་ནས་
དེ་ཁོ་ན་ཉིད་ངེས་པར་བྱ་དགོས་པའི་དགག་བྱ་ཅི་འདྲ་ཞིག་ལ་བྱེད་པ་ཐོག་མར་ངེས་
དགོས་ཏེ། དགག་བྱའི་སྤྱི་མ་ཤར་བར་དེ་དགག་པའི་སྤྱི་མི་འཆར་ཏེ། བརྟགས་བྱའི་
དངོས་ལ་སོགས། དེ་ཡང་དགག་བྱའི་ཚད་ལེགས་པར་མ་ཟིན་ན་ཡང་ན་དགག་མི་
དགོས་པའང་བཀག་པས་སྐུར་བ་འདེབས་པའི་མཐར་ལྟུང་བར་འགྱུར་ལ། ཡང་ན་
213

མཁན་ཆེན་ངག་དབང་དཔལ་བཟང་གིས་མཛད།
དགག་དགོས་པ་འགའ་ཞིག་ཀྱང་ཕྲ་མོ་ནས་མ་ཁེགས་པས་བདེན་འཛིན་འགའ་ཞིག་
གི་འཛིན་སྟངས་ལ་གནོད་པ་མ་མཐོང་བར་ལྷག་མ་ལུས་ཏེ་སྒྲོ་འདོགས་པའི་མཐར་
་ག་
ལྟུང་བར་འགྱུར་བའི་ཕྱིར། དང་པོ་ངོས་འཛིན་ཁྱབ་ཆེས་ནི། སྟོད་ལུང་རྒྱ་དམར་བ་
ལ་སོགས་པའི་དབུ་མ་པར་ཁས་འཆེ་བ་ཕལ་ཆེར་ན་རེ། དབུ་མའི་སྟོང་ཉིད་གཏན་
ལ་འབེབ་པའི་རིགས་པས་ནི། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་
འགོགས་པ་ཡིན་ཏེ། འདི་ལྟར་རིགས་པས་བརྟགས་ན་དཔྱད་བཟོད་པའི་ཆོས་ཡོད་
དམ་མེད། ཡོད་ན་བདེན་གྲུབ་ཏུ་ཐལ་ལོ། །མེད་ན་རིགས་པས་མི་ཁེགས་པ་ཉམས་
སོ༑ ༑གཞན་ཡང་བཀའ་དང་བསྟན་བཅོས་ཀྱི་གཞུང་ཕལ་མོ་ཆེ་ནས། ཡོད་མེད་གཉིས་
ཀ་གཉིས་མིན་པའི་མུ་བཞི་ཀ་བཀག་པའི་ཕྱིར། དེ་བཞིར་མ་འདུས་པ་མི་སྲིད་པའི་
ཕྱིར་ཆོས་ཐམས་ཅད་རིགས་པའི་དགག་བྱ་ཡིན་ནོ། །དེས་ན་གང་དུ་བཟུང་ཡང་དགག་
པར་བྱ་བ་ཡིན་པའི་ཕྱིར་ཆོས་གང་ཡང་ཡོད་པ་མ་ཡིན་ནོ། །གཞན་ཡང་སྐྱེ་བ་ལ་སོགས་
པ་རྣམས་ཡོད་པར་ཁས་ལེན་ན་ཚད་མས་མ་གྲུབ་བཞིན་དུ་ཁས་ལེན་ནམ། གྲུབ་
ནས་ཡོད་པར་ཁས་ལེན། དང་པོ་ལྟར་ན་རིགས་པའི་ཚུལ་ལས་འདས་སོ། །
གཉིས་པ་ལྟར་ན་འཕགས་པའི་ཡེ་ཤེས་ཀྱིས་གྲུབ་པའམ། འོན་ཏེ་མིག་ཤེས་ལ་སོགས་
པ་ཐ་སྙད་པའི་ཚད་མས་གྲུབ་ནས་ཁས་ལེན་པ་གང་ཡིན། དང་པོ་མི་རིགས་ཏེ་འཕགས་
པའི་ཡེ་ཤེས་ཀྱིས་སྐྱེ་བ་ལ་སོགས་པ་མེད་པར་གཟིགས་པའི་ཕྱིར། ཕྱི་མ་མི་རིགས་
ཏེ་མིག་ཤེས་ལ་སོགས་པ་ཚད་མ་མ་ཡིན་ཏེ། མདོ་ལས། མིག་དང་རྣ་དང་སྣ་ཡང་
ཚད་མ་མིན། །ཞེས་སོགས་གསུང་པའི་ཕྱིར། གཞན་ཡང་དངོས་པོ་རྣམས་སྐྱེ་བའི་
ཚུལ་ཡང༌། བདག་གཞན་གཉིས་ཀ་རྒྱུ་མེད་ལས་སྐྱེ་བའི་ཚུལ་བཞི་པོ་འདིར་ཁ་ཚོན་
ཆོད་དམ། མ་ཆོད། མ་ཆོད་ན་དངོས་སྨྲ་བ་འགོགས་པ་ན་བཞི་པོ་འདིར་ཁ་ཚོན་བཅད་
214

{ཌ31རྟ་P་དབུ་མའི་སྟོང་ཐུན། ཌཎༀ་ཎ
ནས་འགོགས་པ་འགལ་ཞིང༌། ཆོད་ན་བཞི་བོ་གང་ཡང་ཐ་སྙད་དུ་མི་འཐད་པའི་ཕྱིར་
སྐྱེ་བ་མེད་དེ། གཞན་ལས་སྐྱེ་བ་འཇིག་རྟེན་ལས་ཀྱང་མེད། །སོགས་ཀྱིས། མཐའ་
བཞི་སྐྱེ་འགོག་གི་རིགས་པ་དེས་དེ་ཁོ་ནར་སྐྱེ་བ་ཁེགས་པ་ལྟར་ཐ་སྙད་དུ་ཡང་སྐྱེ་བ་
ཁེགས་པར་བཤད་པའི་ཕྱིར། མདོ་ལས། གང་ཞིག་རྐྱེན་ལས་སྐྱེས་པ་དེ་མ་སྐྱེས། །
ཞེས་སོ། །གཞན་ཡང་དོན་དམ་པར་མེད་པས་མེད་པའི་གོ་མི་ཆོད། ཐ་སྙད་དུ་ཡོད་
པས་ཡོད་པའི་གོ་ཆོད་པར་ཐལ། ཆོས་ཐམས་ཅད་དོན་དམ་པར་མེད་ཀྱང་ཆོས་ཐམས་
ཅད་མེད་པར་ཁས་ལེན་མི་རིགས་ཤིང་ཡོད་པར་ཁས་ལེན། རིགས་པའི་ཕྱིར་ཞེས་
རྒྱ་ཆེར་སྨྲའོ། །དེ་ཡང་ཡོད་པ་དང་ཡོད་པའི་མཐའ་དང་། མེད་པ་དང་མེད་པའི་མཐའ་
དང་ཁྱད་པར་ཆེན་པོ་མ་རིག་ནས་ཡོད་པ་གང་ཡིན་ཡོད་མཐར་བཟུང་བས་ཤིན་ཏུ་
འཁྱམས་པ་ཡིན་ནོ། །  ོ | ཌ་ཌ་ཥཎཱཾ་་ཤོ་ག་ར་ཥོ་སྔོ་ཊ་།ལས་སྣ་ཁ་
༈ གཉིས་པ་དགག་བྱ་ཁྱབ་ཆུང་ནི། རྨ་བྱ་པ་ལ་སོགས་པ་ན་རེ། གང་རྣམ་པར་བཅད་
པའི་དོན་དབུ་མ་པའི་ལྟ་བ་མཐར་ཐུག་དེ་ངེས་པར་འགྱུར་བའི་དགག་བྱ་ནི་རང་བཞིན་
ཡིན་ལ་དེ་ཡང་ཁྱད་པར་གསུམ་དང་ལྡན་པ་སྟེ། ངོ་བོ་རྒྱུ་དང་རྐྱེན་གྱིས་མ་བསྐྱེད་པ་
དང་༑ གནས་སྐབས་གཞན་དུ་མི་འགྱུར་བ་དང་། རྣམ་པར་འཇོག་བྱེད་གཞན་ལ་མ་
ལྟོས་པའོ། །རྩ་བ་ཤེས་རབ་ལས། རང་བཞིན་རྒྱུ་དང་རྐྱེན་ལས་ནི་སོགས་ཟེར་རོ། །
དེ་འདྲའི་ཁྱད་པར་གསུམ་ལྡན་གྱིས་སྟོང་པར་ངེས་པ་ཙམ་དེ་ཉིད་དབུ་མའི་ལྟ་བ་མཐར་
ཐུག་པ་ངེས་པར་བཞག་མི་ནུས་ཏེ་ཐུན་མིན་གྱི་འཛིན་སྟངས་ཤིག་བཏགས་པ་ཙམ་
ཡིན་པས་འཛིན་པ་དེ་ལུས་ཅན་འཁོར་བར་འཆིང་བའི་རྩ་བ་མིན་པའི་ཕྱིར་བཀག་པས་
བདེན་འཛིན་ལྷན་སྐྱེས་ལ་གནོད་མི་ནུས་པའི་ཕྱིར། དེས་ན་སྔ་མས་དགག་བྱ་ལ་
དོན་དམ་གྱི་ཁྱད་པར་མ་སྦྱར་བར་གཟུགས་སོགས་བུམ་པ་བུམ་པས་སྟོང་། ཀ་བ་
215

མཁན་ཆེན་ངག་དབང་དཔལ་བཟང་གིས་མཛད།
ཀ་བས་སྟོང་ཞེས་པ་ལྟ་བུའི་དོན་གྱིས་ཕར་བརྗོད་པའི་སྐྱོན་ཐམས་ཅད་རང་ལ་ཚུར་
འབབ་བོ། །ཕྱི་མ་ལྟར་ན་འོག་མ་དག་གིས་དབུ་མའི་ལྟ་བ་རྙེད་པར་ཐལ་བ་འཇུག་
གོ །སྤྱིར་དགག་བྱ་ལ། ལམ་དང༌། རིགས་པའི་དགག་བྱ་གཉིས་ཀྱི་དང་པོ་ནི། སྒྲིབས་
གཉིས་ཏེ། དེ་ལམ་གྱིས་འགོག་པའི་ཚུལ་ནི། ཤེས་བྱ་ལ་ཡོད་པ་འགོགས་པ་མ་ཡིན་
གྱི༑ རང་རྒྱུད་ལ་སླར་སྐྱེར་མི་རུང་དུ་བྱེད་པའི་ཚུལ་གྱིས་འགོགས་པ་ཡིན་ནོ། །དེ་
ཡིན་ན་ཤེས་བྱ་ལ་ཡོད་པས་ཁྱབ་བོ། དེ་ཤེས་བྱ་ལ་སྲིད་པ་ཅིག་དགོས་ཏེ། མི་སྲིད་
ན་ལམ་བསྒོམ་མི་དགོས་པའི་ཕྱིར་རོ། །རིགས་པའི་དགག་བྱ་ཡང་ཐ་སྙད་དཔྱོད་བྱེད་
ཀྱི་རིགས་པའི་དགག་བྱ་གང་ཡིན་འདིར་དཔྱོད་པ་མ་ཡིན་གྱི། དོན་དམ་དཔྱོད་པའི་
རིགས་པའི་དགག་བྱ་ངོས་འཛིན་པ་ཡིན་ཏེ། དེ་ཡང་ཆོས་རྣམས་ཀྱི་དེ་ཁོ་ན་ཉིད་ལ་
ཕྱིན་ཅི་ལོག་ཏུ་སྒྲོ་འདོགས་པའི་ལོག་རྟོག་དང༌། ལོག་རྟོག་དེས་ཇི་ལྟར་དུ་གྲུབ་པ་
གཉིས་དགག་བྱ་ཡིན་ཏེ།གཙོ་བོ་ཡུལ་ཡིན་ཏེ། ལོག་རྟོག་གི་ཇི་ལྟར་བཟུང་བ་ལྟར་
གྲུབ་པ་གནོད་བྱེད་མ་མཐོང་ན་ལོག་རྟོག་དེ་ཉིད་གཞན་ཐབས་གང་་གིས་ཀྱང་དགག་
མི་ནུས་པའི་ཕྱིར་དང༌། དེ་ལ་གནོད་བྱེད་མཐོང་ནས་ལོག་རྟོག་གིས་ཇི་ལྟར་བཟུང་
བ་ལྟར་མེད་པར་ངེས་པས་དེ་གོམ་པས་ལོག་རྟོག་དྲུང་འབྱིན་ནུས་པའི་ཕྱིར། རིགས་
པའི་དགག་བྱ་ལ་ཤེས་བྱ་མེད་པས་ཁྱབ་བོ། །ལོག་རྟོག་ལ་ཀུན་བརྟགས་དང་ལྷན་
སྐྱེས་གཉིས་སོ། །བདེན་འཛིན་ལྷན་སྐྱེས་དགག་བྱའི་གཙོ་བོ་ཡིན་ནོ། །ལོག་ཤེས་
དང་འཁྲུལ་ཤེས་གཉིས་ཀྱི་ཁྱད་པར། ༑ལོག་ཤེས་རང་གི་འཛིན་སྟངས་ཀྱི་ཡུལ་ལ་
འཁྲུལ་བ་ཡིན་ལ། འཁྲུལ་ཤེས་ཡུལ་ལ་གནས་སྣང་མི་མཐུན་པ་ཡིན་པས་རིག་པས་
དགག་བྱ་ལོག་ཤེས་དེ་ཡིན་ལ། དེ་མ་ཕྱེད་པར་འཁྲུལ་ཤེས་ཀྱང་དགག་དགོས་པར་
གོ་ན་ཀ་བ་ངོ་བོས་དགག་དགོས་པར་སེམས་པ་དེ་ལ་ཐུག་གོ །དེ་ཡང་བདེན་འཛིན་
216

ཌ་NS་> དབུ་མའི་སྟོང་ཐུན།
དང་བདེན་མེད་དུ་ངེས་པ་གཉིས་དམིགས་པ་གཅིག་ལ་འཛིན་སྟངས་འགལ་བར་
ཞུགས་པ་ཞིག་མིན་ན་ས་བོན་དྲུང་འབྱིན་གྱི་གཉེན་པོར་མི་འཐད་གསུངས་སོ། །
༈ ཐལ་འགྱུར་རང་ལུགས་ཀྱི་རྟེན་འབྲེལ་བཅུ་གཉིས་ཀྱི་ཐོག་མའི་མ་རིག་པ་ཡིན་
ན༑ བདེན་འཛིན་མ་རིག་པའི་དབང་གི་ཞེས་ཡུལ་ཅན་བདེན་འཛིན་ཡིན་ཉོན་མོངས་
པས་ཁྱབ་པ་ཅན་དེ་འཁོར་རྩར་བཞེད་ལ། གྲུབ་མཐའ་སྨྲ་བས་ཀུན་བཏགས་པ་ཐུན་
མོང་མ་ཡིན་པའི་འཛིན་པ་ཡིན་དེ་འཁོར་རྩ་དངོས་མ་ཡིན་ནོ། ། ༈ ཐ་སྙད་ཚད་གྲུབ་
སྐབས། བདེན་འཛིན་གྱི་བློ་དང་། བདེན་མེད་དུ་ངེས་པའི་བློ་དང་དེ་གཉིས་ཀ་མ་
ཡིན་པའི་ཕུང་གསུམ་པ་ཙམ་དུ་འཛིན་པའི་བློ་དང་གསུམ་པོ་རྒྱུད་གཅིག་ལ་རེས་མོས་
སུ་འཆར་རྒྱུ་ཡོད་པ་མྱོང་བས་གྲུབ་ལ་ཐ་སྙད་འཇོག་པ་ན་བློ་ཕུང་གསུམ་པ་དེའི་
ནས་བཞག་དགོས་པས་དེ་ལ་ཁྱད་པར་གསུམ་དང་ལྡན་པ་ཞིག་དགོས་ཏེ། དེ་ལ་ཐ་
Hསྙད་དུ་ཡོད་པར་འདོད་པ་དང་། མེད་པར་འདོད་པ་ནི་ཅི་འདྲ་ཞིག་གིས་སྒོ་ནས་འཇོག་
པ་ཡིན་སྙམས་ན། ཐ་སྙད་པའི་ཤེས་པ་ལ་གྲགས་པ་ཡིན་པ་དང་། ཇི་ལྟར་གྲགས་
པའི་དོན་དེ་ལ་ཐ་སྙད་པའི་ཚད་མ་གཞན་གྱིས་གནོད་པ་མེད་པ་དང༌། དེ་ཁོ་ན་ཉིད་
ལའང་། རང་བཞིན་ཡོད་མེད་ཚུལ་བཞིན་ཏུ་དཔྱོད་པའི་རིགས་པས་གནོད་པ་མི་
འབབ་པ་ཅིག་ནི་ཐ་སྙད་དུ་ཡོད་པར་འདོད་ལ། དེ་དག་ལས་བཟློག་པ་དེ་ནི་མེད་
པར་འདོད་དོ། །དེ་ལ་དང་པོ་ཐ་སྙད་པའི་ཤེས་པ་ནི། ཆོས་གང་ལའང་ཇི་ལྟར་སྣང་
བ་ལྟར་གྱི་རྗེས་སུ་འཇུག་པ་ཙམ་ཡིན་གྱི་སྣང་བའི་དོན་དེ་བློ་ལ་དེ་ལྟར་སྣང་བ་ཙམ་
ཡིན་ནམ། འོན་ཏེ་དོན་གྱི་ཡིན་ཚུལ་ལ་དེ་ལྟར་གྲུབ་པ་ཡིན་སྙམ་དུ་མི་དཔྱོད་པའི་
ཤེས་སམ་བརྟགས་པར་འཇུག་པ་རྣམས་སོ།།7793
དེ་ཉིད་ལ་མ་དཔྱད་པའི་ཤེས་པ་ཞེས་བྱ་ཡི། བརྟགས་པ་ཡོ་མི་བྱེད་པ་ནི་མ་ཡིན་ནོ། །
217

མཁན་ཆེན་ངག་དབང་དཔལ་བཟང་གིས་མཛད།
འདི་ནི་འཇིག་རྟེན་པའམ། ཐ་སྙད་པའི་ཤེས་པ་ལ་ཇི་ལྟར་སྣང་ཞིང་གྲགས་པ་ལྟར་
འཇུག་གི་ཡིན་ལུགས་ཇི་ལྟར་ཡིན་དཔྱད་ནས་འཇུག་པ་མིན་ནོ། །སྤྱིར་འཇིག་རྟེན་
གྱི་གྲགས་པ་ཞེས་བྱ་བ་ཡང་ཡིན་པས་འདི་འདྲའི་ཤེས་པ་ནི་གྲུབ་མཐས་བློ་བསྒྱུར་མ་
བསྒྱུར་ཐམས་ཅད་ལ་འོང་བས་ཇི་འདྲ་ཞིག་གི་རྒྱུད་ལ་འདུག་ཀྱང་འཇིག་རྟེན་པའི་
གྲགས་པའམ་མ་དཔྱད་པའི་ཤེས་པ་ཞེས་བྱའོ། །གྲུབ་མཐས་བློ་མ་བསྒྱུར་བའི་འཇིག་
རྟེན་པ་ཁོ་ནའི་རྒྱུད་ལ་ཡོད་པར་མི་བཟུང་ངོ་། །གྲུབ་མཐས་བློ་བསྒྱུར་བ་ལའང་ཇི་
ལྟར་ཐ་སྙད་དུ་གྲགས་པ་ལྟར་རམ། འོན་ཏེ་དེ་ཁོ་ན་ཉིད་དུ་དེ་ལྟར་གནས་སམ་ཞེས་
དཔྱོད་པའི་བློ་མང་པོ་ཡོད་ཀྱང་དེའི་ཤེས་པ་ཐམས་ཅད་ཡིན་ཚུལ་ཇི་ལྟར་ཡིན་དཔྱོད་
པའི་ཤེས་པ་ཡིན་ག་ལ་དགོས། དེས་ན་འཇིག་རྟེན་གྱི་གྲགས་པ་ཇི་ལྟར་ཡིན་ན།
འཇིག་རྟེན་གྱི་རྒན་པོ་གྲུབ་མཐའ་དང་བྲལ་བ་ཁོ་ན་ལ་འདྲི་བ་མ་ཡིན་གྱི། རྒོལ་ཕྱི་
རྒོལ་གྱི་རྒྱུད་ཀྱི་མ་དཔྱད་པའི་བློའི་འཇུག་ཚུལ་ཇི་ལྟར་འདུག་བལྟས་པས་ཤེས་སོ།།
ཤེས་པ་དེ་ལ་གྲགས་པ་ནི་སྣང་བའམ་མྱོང་བའི་ཐ་སྙད་འདོགས་པའི་གཞིར་གྱུར་པ་
རྣམས་སོ། །ལས་འབྲས་དང་ས་ལམ་ལ་སོགས་པ་ཕལ་པ་ལ་མ་གྲགས་པ་རྣམས་
ཀྱང་ཐོས་པ་དང་མྱོང་བ་ལ་སོགས་པའི་ཡུལ་དུ་བྱས་པའི་ཚེ་ཡིན་ཚུལ་ཇི་ལྟར་ཡིན་མི་
དཔྱོད་པའི་ཤེས་པ་རང་དགའ་ང་ལ་སྣང་བ་ཡིན་པས་འཇིག་རྟེན་གྱི་གྲགས་པ་མ་ཡིན་
པའི་སྐྱོན་མེད་དོ།།p ?.8 ཏ་རིཌ་ཌཎྜ་ཋ་ཨོཾ་ཌ་ཨོཾ་ཌ།།ཥོ་ཌའོ་མ་ལ་
གཉིས་པ་ཐ་སྙད་པའི་ཚད་མ་གཞན་གྱིས་གནོད་པ་ནི།དཔེར་ན་ཐག་པ་ལ་སྤྲུལ་ལོ་
སྙམས་པ་དང་སྨིག་སྒྱུ་ལ་ཚུའོ་སྙམ་དུ་འཛིན་པ་ནི་ཡིན་ལུགས་ལ་ཇི་ལྟར་ཡིན་དཔྱོད་པ་
མེད་པའི་བློས་བཟུང་བ་ཡིན་མོད་ཀྱང་དེས་བཟུང་བའི་དོན་ལ་ཐ་སྙད་པའི་ཚད་མས་
གནོད་པས་དེ་དག་ཐ་སྙད་དུའང་མེད་པ་ཡིན་ནོ།12 །གསུམ་པ་རང་བཞིན་ཡོད་མེད་
218

དབུ་མའི་སྟོང་ཐུན།
ཚུལ་བཞིན་དུ་དཔྱོད་པའི་རིགས་པས་གནོད་པ་མི་འབབ་པ་ནི། ཐ་སྙད་དུ་འཇོག་
པའི་དོན་རྣམས་ཐ་སྙད་པའི་ཚད་མས་གྲུབ་དགོས་ཀྱང༌། རང་བཞིན་ཡོད་མེད་ཚུལ་
བཞིན་དུ་དཔྱོད་པའི་རིགས་པའི་ཤེས་པས་ནི་རྣམ་པ་ཐམས་ཅད་དུ་མི་གནོད་པ་ངེས་
པར་དགོས་གྱི་རིགས་པ་དེས་ཡོད་པར་གྲུབ་ན་ནི། རང་གི་ངོ་བོས་ཡོད་པར་གྲུབ་པ་
ཡིན་པས་ཐ་སྙད་པའི་དོན་ཡིན་པ་འགལ་ལོ། །དེའི་ཕྱིར་རིགས་ཤེས་ཀྱིས་མི་གནོད་
པ་དང་དེས་གྲུབ་པ་གཉིས་གཅིག་ཏུ་བཟུང་ནས་ཐ་སྙད་དུ་དགེ་སྡིག་ལས་བདེ་སྡུག་
འབྱུང་བ་དང༌། དབང་ཕྱུག་དང་གཙོ་བོ་ལས་བདེ་སྡུག་འབྱུང་བ་གཉིས་ཡིན་ན་ཡིན་
མཉམས་དང་མིན་ན་མིན་མཉམ་དུ་འཛིན་པའི་ལོག་རྟོག་གི་གནས་མེད་དེ། དེ་གཉིས་
ལ་རང་བཞིན་ཡོད་མེད་ཚུལ་བཞིན་དུ་དཔྱོད་པའི་རིགས་པས་མི་འགྲུབ་པར་མཚུངས་
ཀྱང་རིགས་པས་གནོད་མི་གནོད་རྣམ་པ་ཐམས་ཅད་དུ་མི་མཚུངས་པའི་ཕྱིར་རོ།
༈ དེ་ལྟར་དཔྱད་པ་ན་རིགས་པ་དྲི་མ་མེད་པའི་བརྟགས་པའི་ཁུར་བཟོད་པ་མི་འབྱུང་
བས་དེ་དག་རིགས་པས་མ་རྙེད་པ་ན་རང་བཞིན་གྱིས་གྲུབ་པ་ཁེགས་པར་འགྱུར་ཏེ་
དེ་དག་ཡོད་ན་རིགས་པ་དེ་དག་གིས་རྙེད་དགོས་པའི་ཕྱིར་རོ། །དེས་ན་དོན་དམ་
དཔྱོད་པའི་བུམ་པ་མ་རྙེད་པ་དང་། བདེན་མེད་རྙེད་པ་ཁྱད་ཆེ་བས་དེས་ན་བུམ་པ་
བདེན་གྲུབ་ཏུ་མ་རྙེད་པའི་དོན་དུ་སོང་ལ་ཐ་སྙད་དུ་བུམ་པ་མེད་པའི་དོན་དུ་སོང་བ་
མིན་ནོ། །དཔྱད་མཐར་རྙེད་པའི་དོན་དང་དཔྱད་བཟོད་གཉིས་ཁྱད་པར་ཆེ། དེས་
ན་རང་གི་ངོ་བོས་གྲུབ་པ་ཡང་མིན་པ་དང་ལོག་པའམ་རྫུན་པའི་དོན་རྟེན་འབྲེལ་གྱི་
དོན་ཡིན་གྱི་དངོས་པོ་མེད་པའི་དོན་མིན་པར་གསུང་པས་ཆོས་འདི་རྣམས་རང་གི་ངོ་
བོས་གྲུབ་པར་འདོད་ན་དངོས་པོར་སྨྲ་བའམ། ཡོད་པའི་མཐར་ལྟུང་བ་ཡིན་གྱི་དེ་
དག་ཡོད་པ་ཙམ་དུ་སྨྲ་བ་ནི་དངོས་པོར་སྨྲ་བའམ། ཡོད་སྨྲ་བ་མིན་ནོ། །དེ་བཞིན་དུ་
219

མཁན་ཆེན་ངག་དབང་དཔལ་བཟང་གིས་མཛད།
ཕྱི་ནང་གི་དངོས་པོ་རྣམས་དོན་བྱེད་པའི་ནུས་པས་སྟོང་པའི་དངོས་མེད་དུ་འདོད་ན་
དངོས་པོ་མེད་པར་སྨྲ་བའམ་མེད་མཐར་ལྟུང་བ་ཡིན་གྱི་དེ་དག་ལ་རང་བཞིན་མེད་
པར་སྨྲ་བས་མེད་མཐར་ལྟུང་བ་མིན་ནོ། ། ༈ དེ་ལྟར་ཡེ་མེད་དང་རང་བཞིན་མེད་
པ་དང༌། རང་གིས་ངོ་བོས་གྲུབ་པ་དང་ཡོད་པ་ཙམ་གྱིས་ཁྱད་པར་མ་ཕྱེད་ནས་ཡོད་
མེད་ཀྱི་མཐར་ལྟུང་བ་འགོགས་པ་ནི། ཁོ་བོ་ཅག་མེད་པར་མི་སྨྲ་ཡི་ཡོད་པ་མ་ཡིན།
ཡོད་པར་མི་སྨྲ་ཡི་མེད་པ་མ་ཡིན་ཞེས་ཟེར་བ་ཡིན་ནོ་ཞེས་སྨྲ་བ་ཙམ་ལ་རེ་བས་ནི་འགལ་
འདུ་ཤ་སྟག་སྨྲ་བས་དབུ་མའི་དོན་ཡང་ཅུང་ཟད་ཀྱང་མི་ཤོད་དོ། །དེས་ན་སྟོང་པ་
དོན་བྱེད་ནུས་སྟོང་གི་སྟོང་པར་མ་སོང་བར་རང་བཞིན་མེད་ཀྱང་རྒྱུ་འབྲས་ཀྱི་རྟེན་འབྲེལ་
འཇོག་ས་ཡོད་པ་ཅིག་དགོས་སྟེ། བཞི་བརྒྱ་པའི་འགྲེལ་པ་ལས། གལ་ཏེ་དེ་ལ་རང་
བཞིན་མེད་ན་ཅི་ཞིག་ཡོད་ཅེ་ན། བརྗོད་པར་བྱ་སྟེ། གང་ཀུན་ནས་ཉོན་མོངས་པ་
དང་རྣམ་པར་བྱང་བས་རྒྱུ་བྱས་པའི་ངོ་བོ་རྟེན་ཅིང་འབྲེལ་བར་འབྱུང་བ་དེ་ཡོད་ལ་ཞེས་
སོ༑ ༑སངས་རྒྱས་བསྐྱང་གིས་ཀྱང་ཡོད་པ་དང༌། ངོ་བོས་གྲུབ་པའི་ཁྱད་པར་གསལ་
བར་ཕྱེ་ནས་ལན་འདེབས་མཛད་དེ། རབ་བྱེད་ཉི་ཤུ་པའི་འགྲེལ་པར། སྨྲས་པ། གལ་
ཏེ་དུས་ཀྱང་མེད། རྒྱུ་དང་འབྲས་བུ་དང་ཚོགས་པ་ཡང་མེད་ན་གཞན་ཅི་ཞིག་ཡོད་
དེ་ལྟ་བས་ན་དེ་ནི་མེད་པར་སྨྲ་བ་ཉིད་ཡིན་ནོ། །བཤད་པ་མ་ཡིན་ཏེ་ཇི་ལྟར་ཁྱོད་
དུས་ལ་སོགས་པ་དག་ངོ་བོ་ཉིད་ལས་ཡོད་པར་ཡོངས་སུ་རྟོག་པར་བྱེད་པ་དེ་ལྟར་མི་
འཐད་པར་ཟད་ཀྱི། དེ་དག་ལ་བརྟེན་ནས་གདགས་པར་ནི་གྲུབ་བོ། C།ཞེས་དངོས་
སྨྲའི་འདོད་པ་ལྟར་རང་གི་ངོ་བོས་གྲུབ་པ་མི་འཐད་ཀྱི་ཞེས་བཀག་ནས། བརྟེན་ནས་
བཏགས་པ་རྟེན་འབྲེལ་ཡོད་པར་གསུངས་པའི་ཕྱིར། སློབ་དཔོན་གྱིས་ཀྱང་ཆད་ལྟ་
དང་མི་འདྲ་བའི་རྒྱུ་མཚན་དུ། དེ་ལ་ཁས་ལེན་ཡོད་ལ། ཁོ་བོ་ལ་མེད་པས་ཞེས་ཀྱང་
220

WA དབུ་མའི་སྟོང་ཐུན། ༅་༩༣)
མ་གསུང་ལ། དེ་དག་མེད་པར་འདོད་ལ་ཁོ་བོ་ཅག་དེ་ལྟར་མེད་པར་མི་སྨྲ་ཡི་ཡོད་
པ་མ་ཡིན་པར་འདོད་ཅེས་མི་གསུང་བར་རང་བཞིན་མེད་པར་སྨྲས་པ་དང་དེའི་རྒྱུ་མཚན་
དུ༑ རྟེན་འབྲེལ་འགོད་པ་དང་། རྣམ་བཞག་དེ་རྣམས་ཡོད་པར་ཀུན་རྫོབ་ཏུ་བཞེད་
པར་གསུང་པ་ཡིན་ནོ། །རྟེན་འབྲེལ་དང་རང་བཞིན་མེད་པ་གཞི་མཐུན་དུ་འདུག །
ལྟོས་བཞག་གི་རྟེན་འབྲེལ་དེ་ཉིད་རང་བཞིན་མེད་པ་རྟོགས་པའི་རྒྱུ་མཚན་བླ་ན་མེད་
པར་འགྲོ་བ་འདི་ནི་མཁས་པ་དབུ་མ་པ་ཁོ་ནའི་ཁྱད་ཆོས་ཡིན་ནོ། །བརྟེན་ནས་སྐྱེ་
བ་དང་བརྟེན་ནས་འགགས་པ་ལ་རང་གི་ངོ་བོས་གྲུབ་པས་ཁྱབ་པར་བཟུང་ནས།
རང་བཞིན་འགོགས་པའི་རིགས་པས་སྐྱེ་བ་དང་འགགས་པའི་རྟེན་འབྲེལ་བཀག་ན་
ནི་ལྷ་བདུད་བབ་པ་ལྟར་གྱུར་ནས་དབུ་མའི་དོན་ཇི་ལྟ་བ་བཞིན་རྙེད་པའི་གེགས་ཆེན་
པོར་འགྱུར་བ་ཡིན་ནོ། །དེ་ལྟར་ཆོས་རྣམས་ལ་རང་གི་ངོ་བོས་གྲུབ་པའི་རང་བཞིན་
རྡུལ་ཙམ་ཡང་མེད་པའི་ངེས་པ་དྲང་བ་ན་རྒྱུ་འབྲས་ཀྱི་འབྲེལ་བ་ལ་རང་ལུགས་ཀྱི་ངེས་
པ་དྲང་པ་མེད་པར་གཞན་ངོ་སོགས་ལ་སྐྱེལ་དགོས་ཤིང་རྒྱུ་འབྲས་ལ་རང་ལུགས་ཀྱི་
ངེས་པ་ལེགས་པར་དྲང་བ་ན་རང་བཞིན་མེད་པ་ལ་རང་ལུགས་ཀྱི་ངེས་པ་དྲང་པ་མེད་
པར་སོང་ནས། རང་བཞིན་མེད་པ་ལ་དགོངས་པ་ལེན་སྐད་བྱེད་པ་ནི་ད་དུང་དབུ་
མའི་ལྟ་བ་མ་རྙེད་པར་ཤེས་སོ། །
༈ མཐའ་གཉིས་ནི་དོན་དམ་པར་ཡོད་པའི་མཐའ་དང་། ཀུན་རྫོབ་ཏུ་མེད་པའི་མཐའ་
སྟེ༑ དེ་ལྟ་ནའང་རང་བཞིན་ཡོད་པ་ཉིད་དུ་ཁས་བླངས་པས་རྟག་པར་ལྟ་བར་ཐལ་
བར་འགྱུར་ལ། སྔོན་གནས་པའི་སྐབས་སུ་དངོས་པོའི་རང་བཞིན་ཁས་བླངས་ནས་
ད་ལྟ་དེ་ཕྱིས་ཞིག་པས་མེད་དོ་ཞེས་ཁས་བླངས་པས་ཆད་པར་ཐལ་བར་འགྱུར་རོ་ཞེས།
རང་བཞིན་ཡོད་པ་ཁས་བླངས་པ་ལ་རྟག་ལྟ་དང༌། སྔར་གྱི་རང་བཞིན་དེ་ཉིད་ཕྱིས་
221

མཁན་ཆེན་ངག་དབང་དཔལ་བཟང་གིས་མཛད།
ཞིག་པར་འདོད་ན་མེད་ལྟ་གསུངས་ཀྱི་ཡོད་པ་ཙམ་དང་ཞིག་པ་ཙམ་ལ་མ་གསུངས་
སོ༑ ༑དེས་ན་སྟོང་པ་ཉིད་ཀྱི་དོན་རྟེན་འབྲེལ་གྱི་དོན་དུ་གསུང་པ་མཁས་པ་དབུ་མ་
པའི་ཁྱད་ཆོས་ཏེ། རྟེན་འབྲེལ་ལ་བརྟེན་ནས་རང་བཞིན་མེད་པ་ལ་ངེས་པ་སྟེར་ལུགས་
དང་རང་བཞིན་གྱིས་སྟོང་པའི་དངོས་པོ་རྣམས་རྒྱུ་འབྲས་སུ་འཆར་ཚུལ་ལ་གཞན་གྱིས་
བཀྲི་བར་མི་ནུས་པའི་ངེས་པ་དྲང་བར་བྱའོ། །
དེའང་རིག་པ་དྲུག་ཅུ་པ་ལས། དགེ་བ་འདི་ཡི་སྐྱེ་བོ་ཀུན་སོགས་གསུང་པ་ལྟར། ཐེག་
པ་མཆོག་གི་འགྲོ་བའི་གདུལ་བྱ་རྣམས་ཀྱིས་འབྲས་བུ་ཆོས་གཟུགས་གཉིས་ལམ་
ཐབས་ཤེས་གཉིས་ཡ་མ་བྲལ་བའི་ཚོགས་གཉིས་བསགས་པ་ལ་རག་ལས་ལ། དེ་
ཡང་ཀུན་རྫོབ་པའི་རྒྱུ་འབྲས་རྣམས་ཀྱི་རྒྱུ་འདི་ལས་ཕན་ཡོན་དང་ཉེས་དམིགས་ཀྱི་
འབྲས་བུ་འདི་དང་འདི་འབྱུང་བའི་རྒྱུ་འབྲས་ཀྱི་འབྲེལ་བ་ལ་ངེས་པ་གཏིང་ནས་འགྲོ་བ་
ཇི་སྙེད་པ་ལ་ངེས་པ་ཐོབ་པ་དང་། ཆོས་རྣམས་ལ་རང་གི་ངོ་བོས་གྲུབ་པའི་རང་བཞིན་
རྡུལ་ཙམ་མེད་པར་ངེས་པ་གཏིང་ནས་རྙེད་པའི་ཇི་ལྟ་བ་མ་ངེས་པ་ཐོབ་པ་ལ་ངེས་པར་
ལྟོས་ཏེ། འདི་གཉིས་ཀ་མེད་ན་ཐབས་དང་ཤེས་རབ་ཆ་ཚང་བ་ཞིག་མི་འབྱུང་བས།
བཤད་མ་ཐག་པའི་བདེན་གཉིས་ལ་ངེས་པ་རྙེད་པ་གལ་ཆེའོ། །འདི་ནི་དབུ་མ་པ་
མ་གཏོགས་པ་གང་ཟག་གཞན་སུའི་ངོར་ཡང་འགལ་བ་འདུ་བར་མཐོང་ནས་མི་འགལ་
བ་འཆད་མི་ཤེས་པ་ལ། ཕྲ་ཞིང་མཛང་ལ་ཤིན་ཏུ་རྒྱ་ཆེ་བའི་རྣམ་དཔྱོད་དང་ལྡན་པའི་
མཁས་པས། བདེན་གཉིས་རྟོགས་པའི་ཐབས་མཁས་པས་འགལ་བའི་དྲི་ཙམ་མེད་
པར་གཏན་ལ་ཕབ་ནས་རྒྱལ་བའི་དགོངས་པའི་མཐར་ཐུག་པ་དེ་རྙེད་དེ། དེ་ནས་
བརྟེན་ནས་རང་གི་སྟོན་པ་དང་བསྟན་པ་ལ་གུས་པ་རྨད་དུ་བྱུང་བ་སྐྱེས་ནས། གཞན་
དག་འདི་ལྟར་ཤེས་ལྡན་དག རང་བཞིན་མེད་པའི་སྟོང་པ་ཉིད་ཀྱི་དོན་ནི་རྟེན་ཅིང་
222

zhi དབུ་མའི་སྟོང་ཐུན། Dz
འབྲེལ་བར་འབྱུང་བའི་དོན་ཡིན་གྱི། དོན་བྱེད་པའི་ནུས་པས་སྟོང་པའི་དངོས་པོ་མེད་
པའི་དོན་ནི་མ་ཡིན་ནོ་ཞེས་འདོམས་པ་ནི། ཟླ་བས། བདག་ནི་དངོས་པོ་མེད་པར་
སྨྲ་བ་མ་ཡིན་ཏེ། རྟེན་ཅིང་འབྲེལ་བར་སྨྲ་བ་ཡིན་པའི་ཕྱིར་རོ། །ཅི་ཁྱོད་དངོས་པོ་སྨྲ་
བ་ཞིག་གམ་ཞེ་ན། མ་ཡིན་ཏེ། རྟེན་ཅིང་འབྲེལ་བར་འབྱུང་བ་སྨྲ་བ་ཉིད་ཀྱི་ཕྱིར་རོ། །
ཁྱོད་ཅི་སྨྲ་བ་ཞིག་ཅེ་ན། རྟེན་ཅིང་འབྲེལ་བར་འབྱུང་བ་སྨྲ་བའོ། །ཡང་རྟེན་ཅིང་འབྲེལ་
བར་འབྱུང་བའི་དོན་གང་ཞིག་ཅེ་ན། རང་བཞིན་མེད་པའི་དོན་ཏེ། རང་བཞིན་གྱིས་
མ་སྐྱེས་པའི་དོན་དང་སྒྱུ་མ་དང་སྨྲིག་རྒྱུ་གཟུགས་བརྙན་དང་དྲི་ཟའི་གྲོང་ཁྱེར་དང་སྤྲུལ་
པ་དང་རྨི་ལམ་དང་མཚུངས་པའི་རང་བཞིན་ཅན་གྱི་འབྲས་བུ་འབྱུང་བའི་དོན་དང༌།
སྟོང་པ་ཉིད་དང་བདག་མེད་པའི་དོན་ནོ་ཞེས། རྟེན་འབྲེལ་དུ་འདོད་པས་དངོས་པོ་
ཡོད་མེད་ཀྱི་མཐའ་གཉིས་སུ་སྨྲ་བ་སེལ་ཚུལ་བསྟན་ནོ།
དེ་ཡང་རྟེན་འབྲེལ་གྱི་དོན་རང་བཞིན་གྱིས་མ་སྐྱེས་པ་ལ་བཤད་པས་ནི་དངོས་པོ་ཡོད་
པར་སྨྲ་བ་སེལ་ལ། སྒྱུ་མ་ལ་སོགས་པ་དང་འདྲ་བའི་འབྲས་བུ་འབྱུང་བ་རྟེན་འབྲེལ་
གྱི་དོན་དུ་བསྟན་པས་དངོས་པོ་མེད་པར་སྨྲ་བ་སེལ་ལོ། །དེས་ན་དངོས་པོ་ནི་རང་
བཞིན་ལ་བྱེད་པ་དང་དོན་བྱེད་ནུས་པ་ལ་བྱེད་པ་གཉིས་ལས་དངོས་པོ་ཡོད་པར་སྨྲ་
བའི་དངོས་པོ་ནི། རང་བཞིན་གྱིས་གྲུབ་པ་ཁོ་ན་ལ་བྱ་ལ། དངོས་པོ་མེད་པར་སྨྲ་
བའི་དངོས་པོ་ནི་དོན་བྱེད་པའི་དངོས་པོ་ལ་བྱ་སྟེ་དེ་གཉིས་སེལ་བ་ན་རང་བཞིན་
བཀག་ཅིང་སྒྱུ་མ་ལྟ་བུའི་རྒྱུ་འབྲས་ཡོད་པར་བསྟན་པའི་ཕྱིར་རོ། །དེ་ལྟར་རྟེན་འབྲེལ་
མ་ཡིན་ན། འདི་ལྟར་རང་གི་ངོ་བོས་གྲུབ་པ་ཡེ་མེད་དུ་ནམ་སོང་བ་ན་ཆོས་དེ་ཡེ་མེད་
དུ་འགྲོ་ལ། དེ་ལྟ་ན་རང་བཞིན་གྱིས་སྟོང་པའི་སྟོང་པ་ལ་རྒྱུ་འབྲས་བཞག་པ་གཏན་
ནས་མེད་པས་ཆད་པའི་མཐར་ལྟུང་ལ། ཡང་ཆོས་དེ་ཡོད་པར་འདོད་ཕྱིན་ཆད་རང་
223

མཁན་ཆེན་ངག་དབང་དཔལ་བཟང་གིས་མཛད།
གི་ངོ་བོས་གྲུབ་པར་ཁས་བླང་དགོས་པར་འགྱུར་ལ། དེ་ལྟ་ན་རྒྱུ་འབྲས་རང་བཞིན་
མེད་བཞིན་དུ་དེར་སྣང་བའི་སྒྱུ་མ་ལྟ་བུ་བྱ་ས་མི་འོང་བས་རྟག་པའི་མཐར་ལྟུང་བ་
ཡིན་ནོ། །དེས་ན་ཆོས་ཐམས་ཅད་ལ་རང་གིས་ངོ་བོས་གྲུབ་པ་རྡུལ་ཙམ་ཡང་གདོད་
མ་ནས་མེད་པར་རྟོགས་པས་ཡོད་མཐར་མི་ལྟུང་བ་ཡིན་ལ། དེ་ལྟར་ནའང་མྱུ་གུ་ལ་
སོགས་པའི་དངོས་པོ་རྣམས་དོན་བྱེད་པའི་ནུས་པས་སྟོང་པའི་དངོས་མེད་དུ་མི་འགྲོ་
བར་རང་རང་གི་བྱ་བ་བྱེད་པ་ལ་མཐུ་ཡོད་པར་ངེས་པའི་ངེས་ཤེས་འདྲོངས་ན་མེད་
པའི་མཐའ་སྤོང་བ་ཡིན་ནོ། །རང་བཞིན་མེད་པ་དང་མེད་པ་གཉིས་འབྱེད་པ་ནི། ཚིག་
གསལ་ལས། གལ་ཏེ་ཁྱོད་ཀྱིས་དངོས་པོ་རྣམས་རང་བཞིན་མེད་པར་རྣམ་པར་དག་
ན༑ འོ་ན་ནི་བཅོམ་ལྡན་འདས་ཀྱིས་རང་གིས་བྱས་པའི་ལས་ཀྱི་རྣམ་པར་སྨིན་པ་ནི་
རང་ཉིད་ཀྱིས་མྱོང་བར་འགྱུར་བ་ཡིན་ནོ། །ཞེས་གསུང་པ་ཐམས་ཅད་ཚུལ་འདིས་
བསལ་བས་ལས་འབྲས་ལ་བསྐུར་པ་བཏབ་པའི་ཕྱིར་ན་ཁྱོད་མེད་པ་བའི་གཙོ་བོར་
གྱུར་པ་ཡིན་ནོ། །བརྗོད་པར་བྱ་སྟེ། ཁོ་བོ་ཅག་མེད་པ་མ་ཡིན་ཏེ། ཁོ་བོ་ཅག་ནི་ཡོད་
པ་དང་མེད་པ་གཉིས་སུ་བཀག་ནས་གཉིས་སུ་མེད་པའི་ལམ་མྱ་ངན་ལས་འདས་པའི་
གྲོང་ཁྱེར་དུ་འགྲོ་བ་གསལ་བར་བྱེད་པ་ཡིན་ནོ། ། ཁོ་བོ་ཅག་ནི་ལས་དང་བྱེད་པ་པོ་
དང་འབྲས་བུ་ལ་སོགས་པ་མེད་དོ་ཞེས་སྨྲ་བ་མ་ཡིན་ཏེ། འོ་ན་ཅི་ཞེ་ན། འདི་དག་
རང་བཞིན་མེད་དོ་ཞེས་རྣམ་པར་འཇོག་པ་ཡིན་ནོ། །ཅི་སྟེ་རང་བཞིན་མེད་པ་རྣམས་
ལ་བྱ་བ་བྱེད་པ་མི་འཐད་པའི་ཕྱིར་ཉེས་པ་སོ་ན་འདུག་པ་ཉིད་དོ་སྙམས་ན། དེ་
ཡང་ཡོད་པ་མ་ཡིན་ཏེ་རང་བཞིན་དང་བཅས་པ་རྣམས་ཁོ་ན་ལ་བྱ་བ་མ་མཐོང་བའི་
ཕྱིར་དང་། རང་བཞིན་མེད་པ་རྣམས་ཁོ་ན་ལ་བྱ་བ་མཐོང་བའི་ཕྱིར་རོ། །ཞེས་སོ། །
༈ སྣང་སྟོང་རེས་འཇོག་མེད་པ་ནི། དམིགས་པ་ཡོད་པར་འཛིན་པའི་བློ་དེས་བློ་གཞན་
224

ji དབུ་མའི་སྟོང་ཐུན། SPAR
ལ་མ་ལྟོས་པར་སྟོང་ཉིད་ཀྱི་ངེས་པ་རྙེད་པ་ཞིག་ཡིན། རྟེན་འབྲེལ་སྟོང་པ་གོ་བ་ལས་
དང་པོ་བའི་དུས་དང་། སྟོང་པ་རྟེན་འབྲེལ་དུ་གོ་བ་རེ་ཞིག་དཀའ་གསུང༌། རྟེན་འབྲེལ་
ལ་སྟོང་པས་ཁྱབ་ཀྱང་། སྟོང་པ་རྟེན་འབྲེལ་ཡིན་པས་མ་ཁྱབ། སྟོང་པ་ཆོས་ཅན་གདུང་
འདེགསནུས་པ་ཐལ། ཞེས་ལྡོག་པ་སོ་སོར་གོ་བའི་ཕྱིར། ཐལ་འགྱུར་བའི་བདེན་
གཉིས་ཕན་ཚུན་གཅིག་གྲོགས་ལ་གཅིག་འགྲོ་ཚུལ་ལ་སྟོང་པས་མེད་མཐའ་སེལ་བར་
མ་ཟད་ཡོད་མཐའ་སེལ། སྣང་བས་མེད་མཐའ་སེལ་བར་མ་ཟད་ཡོད་མཐའ་ཡང་
སེལ༑ རྟེན་འབྲེལ་གསུང་བའང་རྒྱུ་ལས་འབྲས་བུ་འབྱུང་བ་ཙམ་མ་ཡིན་པར་བློ་དང་
ཡུལ་ལྟར་ཕན་ཚུན་ལྟོས་པས་བཞག་པའི་རྟེན་འབྱུང་རང་བཞིན་མེད་པ་རང་མཚན་
གྱིས་གྲུབ་པ་མེད་པའི་དོན་ལ་གོ་དགོས། བདེན་པར་གྲུབ་པའི་ཡོད་པ་ལ་སྐད་ཅིག་
མ་སྡེ་བ་རང་གི་ཁས་བླང་བས་བདེན་གྲུབ་ཏུ་ཁས་བླངས་པས་རྟག་ལྟ་དང༌། དེ་འགགས་
པའི་སྐད་ཅིག་གཉིས་པར་རང་བཞིན་གྱི་སྐྱེས་མི་ཤེས་པར་ཆད་པར་ལྟ་བར་སོང་ངོ༌།།
༈ ཡང་འདིར་ནི་རིགས་པས་དཔྱད་མི་བཟོད་པ་དང་རིགས་པས་གནོད་པ་གཅིག་ཏུ་
འཁྲུལ་བ་མང་པོ་ཞིག་ན་རེ། དེ་ཉིད་དཔྱོད་པའི་རིགས་པས་འགོགས་མོད་ཀྱང་སྐྱེ་
བ་ལ་སོགས་པ་ཡོད་དོ་ཞེས་སྨྲ་བ་ནི་བབ་ཅོལ་ཡིན་པས་ཁོ་བོ་ཅག་མི་འདོད་དོ་ཞེས།
དེ་མི་མི་འཐད་དེ། རིགས་པས་དཔྱད་བཟོད་མི་བཟོད་ཀྱི་དོན་ནི། དེ་ཁོ་ན་ཉིད་ལ་
དཔྱོད་པའི་རིགས་པ་དེས་རྙེད་མ་རྙེད་ཡིན་ལ། དེ་ལྟ་ན་གཟུགས་ལ་སོགས་པ་ལ་
རང་གི་ངོ་བོས་གྲུབ་པའི་སྐྱེ་འགགས་ཡོད་མེད་བཙལ་བ་ཡིན་གྱི་རིགས་པ་དེས་སྐྱེ་
འགགས་ཙམ་ཚོལ་བ་མིན་ནོ། །དེས་ན་རིགས་པ་དེ་ལ་དེ་ཉིད་ལ་དཔྱོད་པ་ཞེས་བྱ་
སྟེ་དེ་ཁོ་ན་ཉིད་དུ་སྐྱེ་འགགས་སོགས་གྲུབ་མ་གྲུབ་དཔྱོད་པ་ཡིན་པའི་ཕྱིར་རོ། །དེ་
ལྟ་བུའི་རིགས་པ་དེས་དཔྱད་པའམ་བཙལ་བ་ན། སྐྱེ་བ་ལ་སོགས་པ་ཅུང་ཟད་ཀྱང་
225

མཁན་ཆེན་ངག་དབང་དཔལ་བཟང་གིས་མཛད།
མ་རྙེད་པ་ལ་དཔྱད་མི་བཟོད་པ་ཞེས་ཟེར་ལ། རིགས་པ་དེས་མ་རྙེད་པ་ཙམ་གྱིས་
ཁེགས་པ་མིན་གྱི་ཡོད་ན་རིགས་པ་དེས་འགྲུབ་དགོས་པ་ལས། དེས་མ་གྲུབ་ན་ཁེགས་
པ་ཡིན་ནོ། །གཟུགས་ལ་སོགས་པའི་སྐྱེ་འགགས་རྣམས་ཀྱང་ཐ་སྙད་པའི་ཤེས་པས་
འགྲུབ་པ་ཡིན་གྱི། དེ་དག་ཡོད་ཀྱང་རིགས་ཤེས་ཀྱིས་མི་འགྲུབ་པས་དེས་མ་རྙེད་
པས་དེ་དག་ཇི་ལྟར་ཁེགས་ཏེ། དཔེར་ན་མིག་ཤེས་ཀྱིས་སྒྲ་མ་རྙེད་ཀྱང་དེས་དེ་མི་
ཁེགས་པ་བཞིན་ནོ།
དེས་ན་རིགས་ཤེས་ཀྱིས་བཙལ་བས་སྐྱེ་བ་མ་རྙེད་པ་དཔེ་རང་བཞིན་ནམ་རང་གི་ངོ་
བོས་གྲུབ་པའི་སྐྱེ་བ་ཁེགས་པ་ཡིན་གྱི་སྐྱེ་བ་ཙམ་ཇི་ལྟར་ཁེགས། གཟུགས་སྒྲ་ལ་
སོགས་པ་ཀུན་རྫོབ་པ་འདི་དག་ཡོད་དུ་ཆུག་ཀྱང་དེ་ཁོ་ན་ཉིད་ལ་དཔྱོད་པའམ་རང་
བཞིན་ཡོད་མེད་དཔྱོད་པའི་རིགས་པས་གཏན་མི་འགྲུབ་པས་དེ་དག་ལ་རིགས་པའི་
བརྟགས་པ་མི་འཇུག་སྟེ་ཚད་མ་སོ་སོ་བའི་ཕྱིར། རང་བཞིན་ཡོད་མེད་དཔྱད་པའི་
རིགས་པས་མ་རྙེད་པའི་དོན་རིགས་པས་གནོད་པའི་དོན་དུ་འདོད་པ་ནི་དབུ་མའི་ཚུལ་
ལས་ཆེར་འཁྱམས་པ་ཡིན་ནོ། །དེ་བཞིན་དུ་འཕགས་པའི་མཉམ་བཞག་གིས་ཀྱང་
གཟུགས་སོགས་ཀྱི་སྐྱེ་འགགས་མ་གཟིགས་པ་ཡིན་གྱི་དེས་སྐྱེ་འགགས་སོགས་མེད་
པར་གཟིགས་པ་ག་ལ་ཡིན། རང་བཞིན་ཡོད་མེད་དཔྱོད་པའི་རིགས་པས་ཀྱང་སྐྱེ་
བ་ལ་སོགས་པ་མ་རྙེད་པ་ཡིན་གྱི་སྐྱེ་འགགས་སོགས་མེད་པར་མཇལ་བ་མིན་ནོ། །
དེའི་ཕྱིར་རིགས་པས་དཔྱད་མི་བཟོད་པ་དང་རིགས་པས་གནོད་པ་གཉིས་དང༌།
འཕགས་པའི་མཉམ་བཞག་གི་ཡེ་ཤེས་ཀྱིས་སྐྱེ་འགགས་མ་གཟིགས་པ་དང་མེད་པར་
གཟིགས་པ་གཉིས་དང་། རང་བཞིན་ཡོད་མེད་དཔྱོད་པའི་རིགས་ཤེས་ཀྱིས་སྐྱེ་འགགས་
མ་རྙེད་པ་དང༌། སྐྱེ་འགགས་མེད་པ་རྙེད་པ་གཉིས་མ་ཕྱེད་པ་ནི་སྔོན་དང་ད་ལྟའང་
226

#= དབུ་མའི་སྟོང་ཐུན། ཥའི་༢)
མང་ངོ་། །ལུགས་འདིར་དོན་དམ་པའི་ཡུལ་ཅན་གྱི་ཚད་མ་ལས་ཐ་སྙད་པའི་ཤེས་
པ་རྣམས་སྟོབས་ཆེ་བ་དང༌། ཐ་སྙད་པའི་ཤེས་པས་དོན་དམ་པའི་ཡུལ་ཅན་གྱི་ཚད་
མ་ལ་གནོད་པར་འདོད་པ་མ་ཡིན་ནོ། །ཁ་ཅིག་གཟུགས་སོགས་ཐ་སྙད་དུ་མི་འགོགས་
པའི་དོན་གནག་རྫི་རྒན་པོའི་ངོར་མི་འགོགས་པ་ཡིན་གྱི། དེ་ཉིད་ལ་དཔྱོད་པའི་
རིགས་ཤེས་ཀྱིས་འགོགས་པར་འདོད་པ་ནི་ཤིན་ཏུ་མི་འཐད་ཏེ། རྟོག་ལྡན་ལ་དེ་ཉིད་
དཔྱོད་པའི་རིགས་པས་འགོགས་མི་འགོགས་ལ་དོགས་པ་ཡོད་ཀྱི་གྲུབ་མཐས་བློ་མ་
བསྒྱུར་བའི་ངོར་མི་འགོགས་པ་ལ་དོགས་པ་མེད་པའི་ཕྱིར་དང་། དེ་ཉིད་དཔྱོད་པའི་
རིག་པས་འགོགས་པ་དེ་ཐ་སྙད་དུ་བྱ་དགོས་པའི་ཕྱིར་རོ། །དེ་ནི་ཟླ་བས་བཞེད་པ་
ཡིན་ཏེ། བཞི་བརྒྱ་བའི་འགྲེལ་པ་ལས། གལ་ཏེ་རྣམ་པར་དཔྱད་པ་འདིས་སྐྱེ་བ་རྣམ་
པ་ཐམས་ཅད་དུ་བཀག་པ་ལས་འདུས་བྱས་སྐྱེ་བ་མེད་པར་འདོད་ན་ནི་དེའི་ཚེ་དེ་སྒྱུ་
མ་ལྟ་བུ་ཉིད་དུ་མི་འགྱུར་གྱི་མོ་གཤམ་གྱི་བུ་ལ་སོགས་པ་དག་གིས་ཉེ་བར་གཞལ་
བར་འགྱུར་བ་ཞིག་ན། རྟེན་ཅིང་འབྲེལ་བར་འབྱུང་བ་མེད་པར་ཐལ་བར་འགྱུར་
བའི་འཇིགས་པས་དེ་དག་དང་བསྟུན་པར་མི་བྱེད་ཀྱི་དེ་དང་མི་འགལ་བར་སྒྱུ་མ་ལ་
སོགས་པ་དག་དང་ནི་བྱེད་དོ། །ཞེས་སོ། །དངོས་སྨྲ་བས་གཟུགས་སོགས་ཐ་སྙད་
དུ་འཇོག་པ་ན་རིགས་པས་འཐད་པ་བཅུག་ཏེ་འཇོག་པས་བཞག་པ་དེ་རང་བཞིན་གྱིས་
གྲུབ་པའི་དོན་དུ་སོང་ཏེ། ཚིག་གསལ་ལས། ཁྱོད་ནི་དོན་དམ་པ་དང་ཀུན་རྫོབ་ཀྱི་
བདེན་པ་ལ་མི་མཁས་པས་ལ་ལར་འཐད་པ་བཅུག་ནས་རིགས་པ་མ་ཡིན་པ་ལས་
དེ་རྣམ་པར་འཇིག་པར་བྱེད་པ་ཡིན་ནོ། །
ཁོ་བོ་ནི་ཀུན་རྫོབ་ཀྱི་བདེན་པ་རྣམ་པར་འཇོག་པ་ལ་མཁས་པའི་ཕྱིར་འཇིག་རྟེན་གྱི་
ཕྱོགས་ཉིད་ལ་གནས་ཏེ་ཀུན་རྫོབ་ཀྱི་ཕྱོགས་གཅིག་བསལ་བའི་ཕྱིར་བཀོད་པའི་
227

མཁན་ཆེན་ངག་དབང་དཔལ་བཟང་གིས་མཛད།
འཐད་པ་གཞན། འཐད་པ་གཞན་གྱིས་ཟློག་པར་བྱེད་ཅིང་འཇིག་རྟེན་པའི་རྒན་རབ་
ལྟར་འཇིག་རྟེན་པའི་ཆོས་ལུགས་ལས་ཉམས་པ་ཁྱོད་ཁོ་ན་ཟློག་པར་བྱེད་པ་ཡིན་གྱི་
ཀུན་རྫོབ་ནི་མ་ཡིན་ནོ། །ཞེས་ཀུན་རྫོབ་ལས་ཉམས་པའི་གྲུབ་མཐའ་སྨྲ་བ་ཁོ་ན་
འགོགས་ཀྱི་ཀུན་རྫོབ་མི་འགོག་གོ་ཞེས་སོ། །དེ་ཉིད་ལ་དཔྱོད་པའི་རིགས་པས་དཔྱད་
པ་བཅུག་ནས་ཀུན་རྫོབ་པ་རྣམས་འཇོགས་པ་ལ་བདེན་གཉིས་འཇོག་པ་མི་མཁས་
པར་གསུངས་སོ། །དེས་ན་ཐ་སྙད་པའི་ཚད་མས་བཞག་པ་དོན་དམ་པའི་རིགས་ཤེས་
ཀྱིས་མི་དགག་ན་ཇི་སྙེད་མཁྱེན་པའི་མི་སྲིད་ལ་དོན་དམ་པའི་རིག་ཤེས་ཀྱི་དགག་བྱ་
ཐ་སྙད་པའི་ཚད་མས་མི་བཞག བཞག་ན་ཇི་ལྟར་མཁྱེན་པ་མི་སྲིད་པར་འགྱུར་རོ། །
དེ་ལྟར་བདེན་འཛིན་དང་བདེན་མེད་དུ་ངེས་པའི་བློ་གང་ཡང་མ་ཡིན་པ་ཕུང་གསུམ་
པའི་བློ་ཐ་སྙད་ཚད་མ་དང་བདེན་འཛིན་དགག་བྱའི་བློ་གཅིག་དང༌། བདེན་མེད་དུ་
ངེས་པའི་བློ་གཅིག་དང་གསུམ་ཡོད་པ་སོ་སོ་ནས་ངེས་ན་ཐལ་འགྱུར་བའི་དགོངས་
པ་ལོན་ཚོད་རེད། དེ་མ་ཡིན་པའི་ལྟར་སྣང་གི་རིགས་ལོག་མང་པོ་ལྟ་བའི་སྙིགས་
མའི་གཡབ་མོ་ལགས་སོ། །
ཡང་ཟླ་བ་གྲགས་པ་ནི་རང་གི་མཚན་ཉིད་ཀྱིས་གྲུབ་པའི་དངོས་པོ་ཡོད་ན་བདེན་པར་
གྲུབ་པར་བཞེད་ལ། ལེགས་ལྡན་འབྱེད་ནི་དེ་ཙམ་གྱིས་དོན་དམ་པར་མི་འགྱུར་བར་
བཞེད་ལ། སློབ་དཔོན་དེ་གཉིས་ཕྱི་རོལ་གྱི་དོན་བཞེད་པར་འདྲ་ཡང་དབང་པོ་དང་
ཡུལ་རྣམས་ཀྱི་འཇོག་ཚུལ་མི་འདྲ་བར་སྣང་ངོ་། །འདིར་ནི་དབང་ཤེས་རང་གི་མཚན་
ཉིད་ལ་ཚད་མ་ཡིན་པ་འགོག་པ་ན། རྣམ་པ་གཞན་དུ་གནས་པའི་དངོས་པོ་ལ་རྣམ་
པ་གཞན་དུ་སྣང་བའི་ཕྱིར་རོ་ཞེས་མདོ་ལས་གསུངས་པའི་ཕྱིར། རྫུན་པ་བསླུ་བའི་
ཆོས་ཅན་དང་སྒྱུ་མ་ལྟ་བུར་གསུང་པས། དབང་པོའི་ཤེས་པ་ལ་གཟུགས་སྒྲ་ལ་སོགས་
228

༄ ༅། ༡། དབུ་མའི་སྟོང་ཐུན A
རང་གི་མཚན་ཉིད་ཀྱིས་གྲུབ་པར་སྣང་ལ། སྣང་བ་ལྟར་གྱིས་རང་གི་མཚན་ཉིད་ཐ་
སྙད་དུའང་མེད་པས་ན་སློབ་དཔོན་འདི་ཐ་སྙད་དུའང་འདི་དག་འཁྲུལ་པར་བཞེད་པ་
ཡིན་ནོ། །ལེགས་ལྡན་ནི་མ་འཁྲུལ་བར་བཞེད་དོ། །བློ་ནི་དེ་ལྟར་ཕུག་ནས་མ་འཁྲུལ་
བ་ཞིག་མིན་ཀྱང་འཕྲལ་གྱིས་འཁྲུལ་རྒྱུས་མ་བསླད་ན། དེ་ལྟ་ནའང་དབང་པོའི་ཤེས་
པ་རྣམས་ཐ་སྙད་དུ་གཟུགས་སྒྲ་ལ་སོགས་པའི་ཡུལ་རྣམས་རྣམ་པར་འཇོག་པའི་ཚད་
མར་མི་འཐད་པ་མེད་དེ། དེ་རྣམས་འཁྲུལ་བར་འཇོག་པའི་རྒྱུ་མཚན་སྣང་བ་ལྟར་
གྱི་རང་གི་མཚན་ཉིད་ཀྱིས་གྲུབ་པའི་དོན་མེད་པ་ནི་རང་བཞིན་ཡོད་མེད་དཔྱོད་པའི་
རིགས་པའི་ཤེས་པས་འགྲུབ་པ་ཡིན་གྱིས་ཐ་སྙད་པའི་ཚད་མས་གཏན་མི་འགྲུབ་པས།
ཐ་སྙད་པའི་ཤེས་པ་ལ་ལྟོས་ཏེ་འཁྲུལ་བ་མ་ཡིན་ནོ། །ཟླ་གཉིས་དང་གཟུགས་བརྙན་
ལ་སོགས་པ་སྣང་བའི་ཤེས་པ་ནི་སྣང་བ་ལྟར་གྱི་དོན་ཟླ་བ་གཉིས་དང༌། བྱད་བཞིན་
ལ་སོགས་པ་མེད་པར་ཐ་སྙད་པའི་ཚད་མ་ཉིད་ཀྱིས། རིག་ཤེས་ལ་ལྟོས་མེད་དུ་འགྲུབ་
པས་ན་དེ་དག་དང་སྔ་མ་རྣམས་ལ་ཡང་དག་དང༌། ལོག་པའི་ཀུན་རྫོབ་ཀྱི་རྣམ་དབྱེ་
ཡང་འཐད་པ་ཡིན་ནོ། །
དེའང་བཞི་འགྲེལ་ལས། གང་ཡང་འདིས་དབང་པོའི་རྣམ་པར་ཤེས་པ་འདི་མངོན་
སུམ་ཉིད་དུ་སྒྲོ་བཏགས་ནས་ཚད་མ་ཉིད་དུ་རྟོགས་པར་བྱེད་པ་དེའང་ཆེས་ཤིན་ཏུ་མ་
འབྲེལ་བ་ཞིག་གོ །མི་བསླུ་བའི་ཤེས་པ་ནི་འཇིག་རྟེན་ན་ཚད་མ་ཉིད་དུ་མཐོང་ན་
རྣམ་པར་ཤེས་པའང་བཅོམ་ལྡན་འདས་ཀྱིས་འདུས་བྱས་ཡིན་པའི་ཕྱིར་རྫུན་པ་བསླུ་
བའི་ཆོས་ཅན་དང་སྒྱུ་མ་ལྟ་བུར་གསུངས་སོ། །གང་ཞིག་རྫུན་པ་བསླུ་བའི་ཆོས་ཅན་
དང་སྒྱུ་མ་ལྟ་བུ་ཡིན་པ་དེ་ནི་མི་བསླུ་བ་མ་ཡིན་ཏེ། རྣམ་པ་གཞན་དུ་གནས་པའི་
དངོས་པོ་ལ་རྣམ་པ་གཞན་དུ་སྣང་བའི་ཕྱིར་རོ། །དེ་ལྟར་གྱུར་པ་ནི་ཚད་མ་ཉིད་དུ་
229

མཁན་ཆེན་ངག་དབང་དཔལ་བཟང་གིས་མཛད།
བཏགས་པར་རིགས་པ་མ་ཡིན་ཏེ། རྣམ་པར་ཤེས་པ་ཐམས་ཅད་ཀྱང་ཚད་མ་ཉིད་
དུ་ཐལ་བར་འགྱུར་བའི་ཕྱིར་རོ། །ཞེས་མིག་ལ་སོགས་པའི་ཤེས་པ་རྣམས་ཚད་མ་
ཡིན་པ་སྤྱིར་བཀག་པ་ཇི་ལྟར་དྲང་སྙམས་ན། འདི་ནི་མིག་དང་རྣ་བ་སྣའང་ཚད་མ་
མིན་ཞེས་སོགས་དེ་ཁོ་ན་དཔྱོད་པ་ལ་དེ་དག་ཚད་མ་མིན་པར་བཤད་པ་དང་མི་འདྲ་
བར་འདི་དགོས་པའི་གནས་ཤིན་ཏུ་ཆེས་ཞིག་ཡིན་པས་ཅུང་ཟད་བཤད་ན། ད་ལྟར་
མིག་གི་ཤེས་པ་ལ་སོགས་པ་རྣམས་མངོན་སུམ་ཡིན་པ་དང་ཚད་མ་ཡིན་པ་བཀག་པ་
ནི་རྟོག་གེ་བའི་འདོད་པ་བཀག་པ་ཡིན་པས། དེའི་འདོད་པ་ནི། རྟོག་བྲལ་མ་འཁྲུལ་
བའི་ཤེས་པ་ནི་མངོན་སུམ་ཉིད་དུ་འདོད་དོ། །དེ་ལ་མ་འཁྲུལ་བ་ནི་ཡུལ་གྱི་རང་གི་
མཚན་ཉིད་ཇི་ལྟར་གནས་པ་ལྟར་འཛིན་པར་བྱེད་པས་དབང་པོ་ཤེས་པའི་མངོན་སུམ་
ལྔ་ཀས་རང་མཚན་མཇལ་བས་ན་གཟུགས་སྒྲ་ལ་སོགས་པའི་རང་གི་མཚན་ཉིད་ནི་
མངོན་སུམ་ལྔ་པོ་དེ་དག་གི་གཞལ་བྱ་ཡིན་པས་དེ་དག་ཚད་མར་འགྲོ་ས་ཡང་ཡུལ་
ལྔ་པོ་དེའི་རང་གི་མཚན་ཉིད་ཡིན་པར་འདོད་དོ། །སློབ་དཔོན་འདིར་ནི་འཆད་འགྱུར་
ལྟར་རང་གི་ངོ་བོས་གྲུབ་པའམ། རང་གི་མཚན་ཉིད་ཀྱིས་གྲུབ་པ་ནི་ཐ་སྙད་དུ་ཡང་
མི་བཞེད་པས། དབང་པོའི་ཤེས་པ་དེ་རྣམས་རང་མཚན་ལ་ཚད་མར་ག་ལ་བཞེད།
དེས་ན་འདིར་དེ་དག་ཚད་མ་ཡིན་པ་བཀག་པ་ནི་དེ་རྣམས་ཡུལ་ལྔའི་རང་གི་མཚན་
ཉིད་ལ་ཚད་མར་འདོད་པ་འགོགས་པ་ཡིན་ལ། འགོགས་ཚུལ་ནི་བཅོམ་ལྡན་འདས་
ཀྱི་རྣམ་ཤེས་རྫུན་པར་གསུང་པ་དེས་འགོགས་སོ། །
དེའང་བསླུ་བར་གསུང་པས་མི་བསླུ་བ་བཀག་ནས་ཚད་མ་ཡིན་པ་འགོགས་པ་སྟེ་མི་
བསླུ་བ་ནི་ཚད་མའི་མཚན་ཉིད་ཡིན་པའི་ཕྱིར་རོ། །འོ་ན་བསླུ་ལུགས་གང་ཡིན་སྙམས་
ན༑ གནས་སྣང་མི་མཐུན་པར་གསུང་པ་དེའི་ཡིན་ཏེ། དབང་ཤེས་ལ་གཟུགས་སྒྲ་
230

3 དབུ་མའི་སྟོང་ཐུན།
སོགས་ཡུལ་ལྔ་པོ་དེ་རྣམས་རང་གི་མཚན་ཉིད་ཀྱིས་མ་གྲུབ་བཞིན་དུ་རང་གི་མཚན་
ཉིད་དུ་སྣང་བས་ན་དེ་དག་རང་གི་མཚན་ཉིད་ལ་ཚད་མ་མ་ཡིན་ནོ། །རང་མཚན་
གྱིས་སྟོང་བཞིན་དུ་རང་མཚན་དུ་སྣང་བ་ཟླ་གཉིས་སྣང་བའི་ཤེས་པ་བཞིན་སྙམས་
དུ་དགོངས་པའོ། །དེའི་ཕྱིར་རང་མཚན་ལ་ཚད་མ་ཡིན་པ་བཀག་པས་ཚད་མ་ཙམ་
ཁེགས་མི་དགོས་པས་ན་ཐ་སྙད་པའི་ཤེས་པ་རྣམས་ལ་ཚད་མར་སྤྱིར་འགོགས་པ་མ་
ཡིན་ནོ། །དེའང་དངོས་སྨྲ་བས་ཚད་མའང་མ་འཁྲུལ་བ། ཚད་མར་འགྲོ་ས་ཡང་རང་
མཚན་ལ་ཚད་མར་འགྲོ་བར་འདོད་ལ། འདིར་ནི་ཚད་མ་དང་འཁྲུལ་ཤེས་གཞི་མཐུན་
པས་ཡུལ་ཡང་རྫུན་པ་བསླུ་བ་ཡིན་པས། ཚད་མ་དང་གཞལ་བྱ་ངོ་བོ་ཉིད་ཀྱིས་གྲུབ་
པ་བཀག་གི །ཚད་མ་དང་གཞལ་བྱ་ལྟོས་ནས་བཞག་པའི་རྟེན་འབྲེལ་མི་འགོགས་སོ། །
ཐ་སྙད་པའི་ཤེས་པ་དང༌། ཡུལ་ལ་ཐ་སྙད་པའི་ཤེས་པ་ཉིད་ལ་ལྟོས་ཏེ། ཕྱིན་ཅི་ལོག་
མ་ལོག་གཉིས་སུ་བཞག་གོ །དབང་པོ་ལ་གནོད་པའི་རྒྱུ་ནང་ན་ཡོད་པ་རབ་རིབ་
དང་མིག་སེར་ལ་སོགས་པ་དང༌། དྷ་དུ་ར་ཟོས་པ་ལ་སོགས་པ་རྣམས་ནི་དབང་པོ་
ལ་གནོད་པའི་རྐྱེན་ནང་ན་ཡོད་པ་ཡིན་ནོ། །
ཕྱི་རོལ་ན་ཡོད་པ་ནི། ཏིལ་མར་དང་། ཆུ་དང་། མེ་ལོང་དང༌། ཕུག་པ། མིག་འཕྲུལ་
མཁན་ལ་སོགས་པ་ནས་བརྗོད་པའི་སྒྲ་ལ་སོགས་པ་གཟུགས་བརྙན་དང་བྲག་ཆ་དང་
སྨྲིག་རྒྱུ་ལ་ཆུ་ལ་སོགས་འཛིན་པའི་རྒྱུའོ། །ཡིད་ལ་གནོད་པར་བྱེད་པ་ནི། དེ་དག་
དང་ཡང་དག་པ་མ་ཡིན་པ་བྱས་པའི་གྲུབ་མཐའ་ངན་པ་དང་གཏན་ཚིག་ལྟར་སྣང་
རྣམས་ཡིད་ཀྱི་ཤེས་པ་བསླད་པའི་རྒྱུར་གྱུར་པའོ། །མ་རིག་པའི་འཛིན་སྟངས་ཀྱི་ཡུལ་
ནི༑ ཐ་སྙད་དུའང་མེད་མོད་ཀྱང་མ་རིག་པས་བསླད་པའི་གནོད་པ་ནི་འདིར་གནོད་
པའི་རྒྱུར་མི་བཟུང་ངོ་། །དེས་ན་རང་རྒྱུད་པ་ལེགས་ལྡན་འབྱེད་གཟུགས་ལ་སོགས་
231

མཁན་ཆེན་ངག་དབང་དཔལ་བཟང་གིས་མཛད།
པ་ཐ་སྙད་དུ་རང་གི་མཚན་ཉིད་གྱིས་གྲུབ་པའི་ངོ་བོ་ཡོད་པར་བཞེད་པ་ལ། ཆོས་
ཅན་མཐུན་སྣང་དུ་ཡོད་པར་བཞེད་པ་ལ། ཟླ་བས། ལེགས་ལྡན་གྱིས། མྱུ་གུ་བདེན་
པའི་སྐྱེ་བ་མེད་པར་སྒྲུབ་པས། དོན་གྱི་ཆོས་ཅན་མཐུན་སྣང་དུ་མེད་པར་ཁས་བླངས་
སོ་ཞེས་རང་རྒྱུད་པས་ཆོས་ཅན་མཐུན་སྣང་དུ་ཡོད་པར་འདོད་ལ། ཐལ་འགྱུར་བ་
ལ་དེ་མ་གྲུབ་སྟེ། དངོས་སྨྲ་བའི་བདེན་གྲུབ་དེ་ཐལ་འགྱུར་བ་ལ་མ་གྲུབ་ལ། དབུ་
མ་ཐལ་འགྱུར་བའི་ཐ་སྙད་ཚད་གྲུབ་སྟེ་དངོས་སྨྲ་བ་ལ་མ་གྲུབ་ཀྱང་། འོན་ཀྱང་ཐལ་
འགྱུར་བ་རང་གི་ཐ་སྙད་དུ་བཀོད་པ་དངོས་སྨྲ་བ་རང་གིས་བཟུང་བ་ལྟར་བཀོད་པར་
གོ་ནས་འཐད་དོ། །རང་རྒྱུད་དང་རང་དབང་དོན་གཅིག་པས་ཐལ་འགྱུར་བས་དེ་
ཁས་མི་ལེན་པས་གཏན་ཚིག་རང་རྒྱུད་ཁས་མི་ལེན་ཞེས་དེ་ལ་ཟེར་གྱི། དེ་ལས་གཞན་
པའི་ཚུལ་གསུམ་བཀོད་པའི་རང་རྒྱུད་ཁས་ལེན་ཏེ། ཐལ་འགྱུར་ལ་སྒྲུབ་བྱེད་འཕེན་
པ་དང་། སུན་འབྱིན་གྱི་ཐལ་འགྱུར་སོགས་ཐ་སྙད་པའི་ཚད་མའི་ངོར་གཞི་ལམ་འབྲས་
བུའི་རྣམ་བཞག་ཅིའང་ཡོད་དོ། །
དེས་ན་ཆོས་ཅན་མཐུན་སྣང་འདི་ལུགས་ལ་མེད་དེ་རང་གི་ཐ་སྙད་ཚད་གྲུབ་ངོར་བཞག་
པ་དེ་ཕ་རོལ་པོ་རང་མཚན་གྱིས་གྲུབ་པར་འདོད་པའི་ངོར་ནི། དེ་བཞིན་མ་གྲུབ་ཀྱང་།
རང་གི་ཚུལ་གསུམ་ཚད་གྲུབ་ཀྱི་ངོར་བཀོད་པས། ཕ་རོལ་པོས་རང་མཚན་གྱི་སྟེང་
དུ་སོང་བ་གོ་ནས་ལོག་རྟོག་ཟློག་ནུས་སོ། །དེ་བཞིན་དུ་གཏན་ཚིག་ཀྱང་མཐུན་སྣང་
དུ་མ་གྲུབ་པ་ཤེས་སོ། །ཡང་ཐལ་འགྱུར་བས་ཆོས་ཐམས་ཅད་རང་གི་མཚན་ཉིད་
ཀྱིས་མ་གྲུབ་པར་བཞེད་པའི་གནད་དེས་ཁྱད་ཆོས་བརྒྱད་པོ་ཐམས་ཅད་གྲུབ་པ་ཡིན་
ཏེ༑ ཀུན་གཞི་དང་རང་རིག་ལྟ་བུའང་རང་གི་མཚན་ཉིད་ཀྱིས་གྲུབ་པ་ཞིག་ཡུལ་ན་
མེད་ན་མི་འགྲུབ་པ་དང་། ཞིག་པ་དངོས་པོའང་རང་མཚན་གྱི་རྒྱུ་ལས་རང་མཚན་
232

g" " དབུ་མའི་སྟོང་ཐུན།
གྱིས་གྲུབ་པའི་འབྲས་བུ་བསྐྱེད་པ་འཇོགས་མི་རྙེད་པ་དེས་ན། རྒྱུ་ཞིག་པ་ལས་འབྲས་
བུ་སྐྱེ་བར་བཏགས་པས་སོ། །ཆོས་ཉིད་ནི་དོན་དམ་དཔྱོད་པའི་ཚད་མས་འཇོག་གི
ཆོས་ཉིད་ཡོད་པ་དང་ཆོས་ཀྱི་རང་བཞིན་ཡིན་པ་ཐ་སྙད་ཚད་མས་འཇོག་དགོས། དེས་
ན་ཆོས། ཆོས་ཅན་ཡིན་པ་ནི་ཐ་སྙད་ཚད་མས་འཇོག་དགོས་ཏེ། ཡུལ་ཅན་སོ་སོ་བའི་
ཕྱིར་རོ། །ཐལ་འགྱུར་བས་འཁྲུལ་ཤེས་ཡིན་ཀྱང་ཚད་མར་འཇོག་བྱེད་རང་གི་འཛིན་
སྟངས་ཀྱི་ཡུལ་གྱི་གཙོ་བོ་ལ་མ་འཁྲུལ་པས་འཇོག་གོ །ད་དུང་འདི་སྐོར་ལ་ཞིབ་ཆ་
བགྱིས་ན། དེ་ལྟ་ནའང་དབང་པོའི་ཤེས་པ་རྣམས་ཐ་སྙད་དུ་གཟུགས་སྒྲ་ལ་སོགས་
པའི་ཡུལ་རྣམས་རྣམ་པར་འཇོག་པའི་ཚད་མར་མི་འཐད་པ་མེད་དེ། དེ་རྣམས་འཁྲུལ་
བར་འཇོག་པའི་རྒྱུ་མཚན་སྣང་བ་ལྟར་གྱི་རང་གི་མཚན་ཉིད་ཀྱིས་གྲུབ་པས་དོན་མེད་
པ་ནི། རང་བཞིན་ཡོད་མེད་དཔྱོད་པའི་རིགས་ཤེས་ཀྱིས་འགྲུབ་པ་ཡིན་གྱི། ཐ་སྙད་
པའི་ཚད་མས་གཏན་མི་འགྲུབ་པས་ཐ་སྙད་པའི་ཤེས་པ་ལ་ལྟོས་ཏེ་འཁྲུལ་བ་མ་ཡིན་
ནོ༑ ༑གལ་ཏེ་རིགས་པའི་ཤེས་པ་དང་། ཐ་སྙད་པའི་ཚད་མ་ལ་བརྟེན་ནས་འཁྲུལ་
བར་རྟོགས་པའི་ཁྱད་པར་ཡོད་དུ་ཆུག་ཀྱང་གཟུགས་བརྙན་ལ་བྱད་བཞིན་ལ་སོགས་
པར་སྣང་བའི་དོན་མེད་པ་ལྟར། རང་གི་མཚན་ཉིད་དུ་སྣང་བའི་དོན་ཡང་མེད་ལ།
རང་གི་མཚན་ཉིད་ཀྱིས་སྟོང་པའི་གཟུགས་སོགས་ཡོད་པ་ལྟར་བྱད་བཞིན་ལ་སོགས་
པས་སྟོང་པའི་གཟུགས་བརྙན་ལ་སོགས་པ་ཡོད་དོ། །
དེའི་ཕྱིར་དེ་དག་ལ་ཐ་སྙད་པའི་བློ་རང་དགའ་བ་ལྟོས་ནས་ཕྱིན་ཅི་ལོག་མ་ལོག་གི་
ཁྱད་པར་མེད་དོ་སྙམས་ན། འོ་ན་རང་གི་མཚན་ཉིད་ཀྱིས་གྲུབ་པའི་ངོ་བོ་དང་བྱད་
བཞིན་དུ་སྣང་བ་ལྟར་གྱི་དོན་གཉིས་ཀ་ཐ་སྙད་དུ་མེད་པར་འདྲ་ལ། གཟུགས་སོགས་
དང་༑ གཟུགས་བརྙན་སོགས་གཉིས་ཀ་ཐ་སྙད་དུ་ཡོད་པར་འདྲ་བ་ལ། འཇུག་འགྲེལ་
233

མཁན་ཆེན་ངག་དབང་དཔལ་བཟང་གིས་མཛད།
ལས༑ རྟེན་ནས་འབྱུང་བ་གཟུགས་བརྙན་དང་བྲག་ཆ་ལ་སོགས་པ་ཅུང་ཟད་གཅིག་
ནི་རྫུན་ཡང་མ་རིག་པ་དང་ལྡན་པ་རྣམས་ལ་སྣང་ལ་སྔོན་པོ་ལ་སོགས་པའི་གཟུགས་
དང་སེམས་དང་ཚོར་བ་ལ་སོགས་པ་ཅུང་ཟད་གཅིག་ནི་བདེན་པར་སྣང་སྟེ། རང་
བཞིན་ནི་མ་རིག་པ་དང་ལྡན་པ་རྣམས་ལ་རྣམ་པ་ཐམས་ཅད་དུ་མི་སྣང་ངོ་། །དེའི་
ཕྱིར་དེ་དང་གང་ཞིག་ཀུན་རྫོབ་ཏུའང་རྫུན་པ་ནི་ཀུན་རྫོབ་ཀྱི་བདེན་པ་མ་ཡིན་ནོ། །
ཞེས་སྔོན་པོ་ལ་སོགས་པ་ཀུན་རྫོབ་བདེན་པར་འཇོག་པ་དང་། གཟུགས་བརྙན་སོགས་
ཀུན་རྫོབ་བདེན་པ་མི་འཇོག་པའི་ཁྱད་པར་མི་འཐད་དོ། །
ཞེས་བརྗོད་ན་ལན་ཅི་ཡོད། དེ་གཉིས་ཀ་ཐ་སྙད་པའི་ཤེས་པ་ལ་སྣང་བར་འདྲ་ཡང་
གཟུགས་བརྙན་ལ་སོགས་པ་ནི་འཇིག་རྟེན་པའི་ཤེས་པ་ཉིད་ཀྱི་རྫུན་པར་རྟོགས་པས་
འཇིག་རྟེན་ཀུན་རྫོབ་ཀྱི་བདེན་པར་མི་འཇོག་ལ། སྔོན་པོ་ལ་སོགས་པ་ནི་རྫུན་པ་
ཡིན༑ ཡང་དེ་རྫུན་པར་འཇིག་རྟེན་པའི་ཤེས་པས་ཁོང་དུ་ཆུད་པར་མི་ནུས་པས་འཇིག་
རྟེན་ཀུན་རྫོབ་ཀྱི་བདེན་པར་འཇོག་གོ་སྙམས་ན། དེ་ལྟར་ཡུལ་དེ་གཉིས་ལ་ཐ་སྙད་
པའི་ཤེས་པ་ལ་ལྟོས་ཏེ་བདེན་རྫུན་འཐད་པ་བཞིན་དུ་ཡུལ་ཅན་གཉིས་ཀྱང་ཐ་སྙད་
པའི་ཤེས་པ་ལྟོས་ཏེ་ཕྱིན་ཅི་ལོག་མ་ལོག་འཐད་པ་ཡིན་ནོ། །གལ་ཏེ་ཐ་སྙད་པའི་
ཤེས་པ་ལ་ལྟོས་ཏེ། ཕྱིན་ཅི་མ་ལོག་པ་ཡིན་ན། ཐ་སྙད་དུ་འཁྲུལ་པ་དང་འགལ་ལོ་
སྙམས་ན། ཐ་སྙད་དུ་འཁྲུལ་པའི་འཁྲུལ་པའི་ཐ་སྙད་དང་ཤེས་པ་གང་ལ་ལྟོས་ནས་
ཕྱིན་ཅི་མ་ལོག་པར་བཞག་པའི་ཐ་སྙད་པའི་ཤེས་པ་གཉིས་གཅིག་ཡིན་ན་འགལ་བ་
ཡིན་ཀྱང༌། ཐ་སྙད་དེ་གཉིས་ནི་སོ་སོ་བ་ཡིན་པས་ཅི་ཞིག་འགལ། འདི་ལྟར་གཟུགས་
སོགས་ལ་རང་གི་ངོ་བོས་གྲུབ་པའི་རང་བཞིན། རིགས་པས་འགོགས་པ་ནི་དོན་དམ་
དུ་མི་རུང་བས་ཐ་སྙད་དུ་བྱ་དགོས་ལ། དེ་འདྲ་བའི་ཐ་སྙད་པའི་ཤེས་ངོ་དེར་ནི་དབང་
234

། དབུ་མའི་སྟོང་ཐུན 00
པོའི་ཤེས་པ་རྣམས་འཁྲུལ་པ་ཡིན་ལ། དེ་ལས་གཞན་པའི་ཐ་སྙད་པའི་ཤེས་པ་རང་
དགའ་བ་རྣམས་ཀྱི་ངོར་ནི་འཁྲུལ་བ་མ་ཡིན་པས་མི་འགལ་ཏེ། དཔེར་ན་འཇིག་རྟེན་
པའི་ཐ་སྙད་ལ་མི་ལ་ལ་ཡོད། ལ་ལ་མེད་ཅེས་པ་བཞིན་ཏེ། ལ་ལ་ཞེས་པའི་ཚིག་
གཅིག་ཡིན་ཀྱང་ཡོད་པའི་ལ་ལ་དང་མེད་པའི་ལ་ལ་གཉིས་དོན་གཅིག་ལ་མི་འཇོག་པ་
བཞིན་ནོ། །དེའང་མ་འཁྲུལ་པ་ནི་འཇིག་རྟེན་པའི་ཤེས་པ་རང་དགའ་བ་ལ་ལྟོས་ནས་
འཇོག་གི དབུ་མ་པས་མ་འཁྲུལ་བར་མི་འདོད་དེ། འཇིག་རྟེན་ཉིད་ལས་བདེན་ཡིན་
ཞེས་སོགས་གསུངས་སོ། །འཇིག་རྟེན་ནི་བློ་ཕུང་གསུམ་པ་དེ་ཡིན་ནོ། །དེའི་ཕྱིར་
དབུ་མ་པས་དེ་དག་འཁྲུལ་པར་འཇོག་པ་དེ་ལྟ་ནའང་ཡུལ་རྫུན་པར་འཇོག་པ་མི་འགལ་
ཏེ༑ ཡུལ་བདེན་པ་འཇོག་ན་ནི། ཡུལ་ཅན་འཁྲུལ་པས་འཇོག་པར་འདོད་པ་འགལ་
བ་ཡིན་ནོ། །ཐ་སྙད་དུ་ཆོས་ཐམས་ཅད་སྐྱུ་མ་ལྟ་བུར་འདོད་པས་ན་ཐ་སྙད་དུ་རྫུན་
པ་ཡིན་ཡང་ཀུན་རྫོབ་བདེན་པར་འཇོག་པ་མི་འགལ་ཏེ། མ་རིག་རང་བཞིན་བསྒྲིབས་
ཕྱིར་ཀུན་རྫོབ་སྟེ། མ་རིག་པའི་ཀུན་རྫོབ་དེའི་ངོར་བདེན་པ་དང༌། ཆོས་རྣམས་ལ་
རང་གི་ངོ་བོས་གྲུབ་པར་འགོགས་པ་གང་གི་ངོར་བཞག་པའི་ཀུན་རྫོབ་པ་དེའི་ངོར་
རྫུན་པ་གཉིས་མི་འགལ་ཕྱིར་རོ། །ཀུན་རྫོབ་ཏུའང་རྫུན་པ་དེ་ཀུན་རྫོབ་བདེན་པ་
མ་ཡིན་ནོ་ཞེས་གསུང་པ་ནི་ཐ་སྙད་པའི་ཚད་མས་རྫུན་པར་རྟོགས་པ་ལ་བྱ་ཡི། ཐ་
སྙད་དུ་རྫུན་པ་ཡིན་པ་ཙམ་ལ་བྱ་མི་རུང་ངོ་། །ཀུན་རྫོབ་ཅེས་པ། གནས་ལུགས་ཀྱི་
དོན་མཐོང་བ་ལ་སྒྲིབ་པར་བྱེད་པས་སོ། །སཾ་པྲྀཏྟིལ་ངེས་ཚིག་གི་བཤད་པས་ཀུན་
ནས་བསྒྲིབས་པའམ་འགེབས་པ་ལ་འཇུག་པས། དེ་ནི་བདེན་འཛིན་ལ་ཀུན་རྫོབ་
ཏུ་བྱས་པའོ། །ཡང་རྫུན་པ་དང་། ཐ་སྙད་ལ་ཀུན་རྫོབ་ཏུ་བྱས་པའི་སྒྲ་བཤད་གསུམ་
པོ་དེ། ཚིག་གསལ་དུ་གསུངས་སོ། ། nji༩.26@ntrige
235

མཁན་ཆེན་ངག་དབང་དཔལ་བཟང་གིས་མཛད།
འོན་ཀྱང་ཕྱི་མ་གཉིས་ཀུན་རྫོབ་ཀྱི་སྒྲ་བཤད་ཚུལ་ཙམ་ཡིན་གྱི་གཟུགས་སྒྲ་སོགས་
བློ་ཀུན་རྫོབ་པ་གང་གི་ངོར་བདེན་པར་འཇོག་པའི་ཀུན་རྫོབ་ངོས་བཟུང་བ་མིན་ལ།
སྔ་མ་ནི་དེ་ཡིན་པས་སྐབས་དོན་གྱི་གཙོ་བོ་སྔ་མ་ལ་བཟུང་ངོ༌། །བདེན་པ་ཞེས་པའི་
སྒྲ་དོན་ནི་གཟུགས་སྒྲ་སོགས་ཀུན་རྫོབ་ཆོས་རྣམས་བདེན་འཛིན་དེའི་ངོར་བདེན་པས་
བདེན་པ་ཞེས་བརྗོད་པ་ཙམ་དུ་ཟད་དོ། །འདི་ནི་བློ་དོན་གཉིས་ལས་དེ་འདྲའི་བློ་ལ་
ལྟོས་ནས་བདེན་པ་ཞེས་བརྗོད་ཀྱི་དོན་ལ་མི་བདེན་པའོ། །དེས་གང་བཅོས་མ་བདེན་
པར་སྣང་དེ་ནི། །ཀུན་རྫོབ་བདེན་ཞེས་ཐུབ་པ་དེས་གསུངས་ཏེ། །ཞེས། རང་འགྲེལ་
ལས༑ ཉོན་མོངས་པ་ཅན་གྱི་མ་རིག་པའི་དབང་གིས་ཀུན་རྫོབ་ཀྱི་བདེན་པ་རྣམ་པ་
བཞག་གོ །ཞེས་པས་འདིས་ཀུན་རྫོབ་འཇོག་བྱེད་བདེན་འཛིན་ཡིན་པར་བསྟན་མིན་
གྱི༑ གཟུགས་སྒྲ་སོགས་བློ་ཀུན་རྫོབ་པ་གང་གི་ངོར་བདེན་པར་འཇོག་པའི་བདེན་
འཛིན་ངོས་བཟུང་བ་ཡིན་ནོ། །འོན་ཀྱང་བདེན་འཛིན་དེའི་ངོར་བདེན་པ་ཙམ་ཡིན་
ཚད་ཀུན་རྫོབ་བདེན་པར་མི་འཇོག་ཏེ། ཆོས་ཉིད་དང་བདག་གཉིས་ལྟ་བུའོ། །དེ་
ལྟའི་ཚིག་ཟུར་གྱི་ཀུན་རྫོབ་བདེན་པ་ཞེས་དང་། ཀུན་རྫོབ་ཏུ་ཡོད་པ་ཞེས་པའི་ཀུན་
རྫོབ་གཉིས་མིང་འདྲ་ཡང་དོན་མི་གཅིག་སྟེ། སྔ་མ་ནི་བདེན་འཛིན་ལྷན་སྐྱེས་ལ་བྱ་
སྟེ༑ ཀུན་རྫོབ་ཀྱི་ཆོས་རྣམས་བློ་ཀུན་རྫོབ་པ་བདེན་འཛིན་ལྷན་སྐྱེས་དེའི་ངོར་བདེན་
པས་ཀུན་རྫོབ་བདེན་པ་ཞེས་བརྗོད་པའི་ཕྱིར་རོ། །
ཕྱི་མ་ནི་ཀུན་རྫོབ་དཔྱོད་བྱེད་ཀྱི་ཚད་མ་ལ་བྱ་སྟེ། ཀུན་རྫོབ་དཔྱོད་བྱེད་ཀྱི་ཚད་མས་
ཡོད་པར་རྙེད་པས་ཀུན་རྫོབ་ཏུ་བཞག་པའི་ཕྱིར་རོ། །དེ་ལྟར་དབུ་མ་པས་ཐ་སྙད་དུ་
རང་གི་ལུགས་ལ་འཁོར་འདས་ཀྱི་རྣམ་བཞག་མང་པོ་ཞིག་འཇོག་པ་དང༌། དངོས་
པོར་སྨྲ་བ་རྣམས་ཀྱིས་རང་གི་འདོད་པ་ཐུན་མོང་མ་ཡིན་པས་བཏགས་པའི་དོན་རྣམས་
236

དབུ་མའི་སྟོང་ཐུན། ན
ཐ་སྙད་དུ་ཡོད་པའི་འགོགས་ཚུལ་འདི་དག་ཤིན་ཏུ་དཀའ་བས་བདེན་པ་གཉིས་ཀྱི་
རྣམ་པར་བཞག་པ་ཕྱིན་ཅི་མ་ལོག་པར་རྟོགས་པ་སྲིད་མཐར་སྣང་ངོ་། །འདི་ལྟར་
དངོས་སྨྲ་བའི་འདོད་པ་རྣམས་ཀུན་རྫོབ་ཏུ་ཡོད་པ་འགོགས་པ་དང་། རིག་པའི་དཔྱད་
པ་བྱས་ནས་དགག་དགོས་ལ། རང་གིས་ཀུན་རྫོབ་ཏུ་སྐྱེ་འགགས་ལ་སོགས་པ་ཡོད་
པར་ཁས་ལེན་པ་ཡང་རྟོག་ལྡན་གྱིས་ཁས་ལེན་མི་ལེན་ནི་སྒྲུབ་བྱེད་ཡོད་མེད་ཡིན་ལ།
དེའང་རིགས་པའི་རྗེས་སུ་འབྲང་བ་ལ་ལྟོས་སོ་སྙམས་ནས་རིགས་པས་འཐད་པ་བཅུག་
ནས་དཔྱད་པ་ན། རང་གིས་ཁས་བླངས་པའི་ཀུན་རྫོབ་པ་རྣམས་དང་། དངོས་པོ་སྨྲ་
བ་རྣམས་ཀྱིས་ཀུན་བཏགས་པ་གཉིས་རིགས་པས་གནོད་ན་གནོད་མཉམ་དང་། མི་
གནོད་ན་མི་གནོད་མཉམ་དུ་སོང་ནས། དབང་ཕྱུག་དང་གཙོ་བོ་ལ་སོགས་པ་ཐ་སྙད་
དུ་མེད་པར་འདོད་ན་གཟུགས་ལ་སོགས་པ་ཡང་མེད་པར་ཁས་བླངས་དགོས་པ་དང་།
གཟུགས་ལ་སོགས་པ་ཐ་སྙད་དུ་ཡོད་ན་དབང་ཕྱུག་ལ་སོགས་པའང་ཡོད་པར་ཁས་
ལེན་དགོས་པ་གཉིས་མཚུངས་པར་མཐོང་སྟེ། ཆོས་གང་ལའང་རང་གི་ལུགས་ཀྱིས་
འདི་ཡིན་དང་འདི་མིན་གྱི་ངོས་བཟུང་ངམ་ཁས་ལེན་ཅིར་ཡང་བྱར་མི་རུང་བ་ལ་དབུ་
མའི་དེ་ཁོ་ན་ཉིད་རྙེད་པར་རློམ་ཞིང་དེ་འདྲ་བའི་གོ་བ་དང་རྗེས་སུ་མཐུན་པའི་ཅིར་
ཡང་མི་འཛིན་པར་འཇོག་པ་ལ་ལྟ་བ་རྣམ་པར་དག་པའི་དོན་བསྒོམ་པར་འདོད་པ་
ཤིན་ཏུ་མང་བར་སྣང་ངོ༌། ། ,
འདི་འདྲ་བ་འདི་དག་ནི་མཁས་པ་མཁས་པ་མགུ་བར་བྱེད་པའི་གཏམ་དུ་མི་སྣང་སྟེ།
སྔར་བཤད་པ་ལྟར་རིགས་པའི་དགག་བྱ་ངོས་མ་ཟིན་པར་རང་བཞིན་འགོགས་པའི་
རིགས་པས་ཐ་སྙད་པའི་རྣམ་པར་བཞག་པ་ཐམས་ཅད་འཇིག་པར་བྱེད་པས་ཡང་དག་
པའི་ལྟ་བ་དང་ལོག་པའི་ལྟ་བ་རྣམས་ནོར་ན་ནོར་མཉམ་དང་མ་ནོར་ན་མ་ནོར་བ་མཉམ་
237

མཁན་ཆེན་ངག་དབང་དཔལ་བཟང་གིས་མཛད།
པོར་སོང་བའི་ཕྱིན་ཅི་ལོག་གི་ལྟ་བ་ཆེན་པོ་ཡིན་པའི་ཕྱིར་རོ། །དེ་འདྲ་ལ་རིང་དུ་
གོམས་ཀྱང་ཡང་དག་པའི་ལྟ་བ་ལ་ཅུང་ཟད་ཙམ་ཡང་ཉེ་དུ་མི་འགྲོ་སྟེ། འཁོར་འདས་
ཀྱི་རྟེན་འབྲེལ་གྱི་རྣམ་པར་བཞག་པ་ཐམས་ཅད་རང་ལུགས་ལ་རུང་བའི་རྟེན་འབྱུང་
གི་ལམ་དང་ཤིན་ཏུ་འགལ་བའི་ཕྱིར་རོ། །
དེས་ན་ཐལ་འགྱུར་བས་རང་བཞིན་ནམ་བདེན་པར་མེད་པར་སྒྲུབ་ཡང༌། མེའི་རང་
བཞིན་ཙམ་དེ་ཐ་སྙད་དུ་མེད་འདོད་པ་མིན་ནོ། །ཤེས་པ་དེ་ལ་གྲགས་པ་ནི་སྣང་བའམ་
མྱོང་བའི་ཐ་སྙད་དུ་འདོགས་པ་ཤེས་པ་རང་དགའ་བ་ལ་སྣང་བ་ཙམ་དེས་མ་ཚིམ་པར།
སྣང་བ་དེ་ཡུལ་རང་གི་ཡིན་ལུགས་ལ་དེ་ལྟར་གྲུབ་མ་གྲུབ་ཀྱི་དཔྱད་པ་བྱས་ནས་ཡོད་
ཚུལ་ཞིག་རྙེད་ན་དོན་དམ་པར་དཔྱད་མཚམས་སུ་འགྲོའོ། །མ་བརྟགས་མ་དཔྱད་པ་
ནི་རིགས་ཤེས་ཀྱིས་དེ་ལྟར་མ་བརྟགས་པའི་དོན་ཡིན་གྱི། ཐ་སྙད་པའི་ཚད་མས་ཡེ་
མ་བརྟགས་པའི་དོན་མིན་པས། བློ་ཕུང་གསུམ་པ་དང་། འཕགས་པའི་རྗེས་ཐོབ་
གཉིས་སྣང་དང་བཅས་པའི་བློ་ལ་ཡང་ཐ་སྙད་པ་ཞེས་བཞག་གོ །ཐལ་འགྱུར་བའི་
ལུགས་ལ་རང་བཞིན་སེམས་པའམ་དོན་དམ་པར་དཔྱོད་པར་འགྲོ་བས་དེས་ན་རྫས་
གྲུབ་ཞེས་པ་དང་ཀུན་རྫོ་བ་ཞེས་པ་དོན་གཅིག རྫས་ཡོད་དང་དོན་དམ་པར་ཡོད་པ་
དོན་གཅིག གཞི་གྲུབ་སྐབས་རྫ་ས་བརྟགས་ཀྱིས་ཡོད་ཚུལ་གཉིས་ཡོད་ན་ཀུན་བརྟགས་
གཏན་མེད་ན་རྫས་ཡོད་འབའ་ཞིག་པར་ཐལ་ལོ། །རིགས་པས་དཔྱད་པའི་རྙེད་དོན་
དང༌༑ དཔྱད་བཟོད་གཉིས་མི་གཅིག རྙེད་དོན་མེད་ན་དོན་དམ་ཤེས་བྱ་ལ་མི་སྲིད་
པར་འགྱུར་ཏེ། དེ་ལྟར་དཔྱད་པས་ན་རིགས་པ་དྲི་མ་མེད་པའི་བརྟགས་པའི་ཁུར་
བཟོད་པ་མི་འབྱུང་བས་དེ་དག་རིགས་པས་མ་རྙེད་པ་ན་ཁེགས་པར་འགྱུར་ཏེ། དེ་
དག་ཡོད་ན་རིགས་པ་དེ་དག་གིས་རྙེད་དགོས་པའི་ཕྱིར་རོ། །གཟུགས་སྒྲ་ལ་སོགས་
238

།།ཌ་ཨ། དབུ་མའི་སྟོང་ཐུན།
པ་རྣམས་ནི་ཐ་སྙད་པའི་ཤེས་པ་ཕྱི་ནང་གི་འཁྲུལ་རྒྱུའི་གནོད་པ་མེད་པ་རྣམས་ལ་ཇི་
ལྟར་གྲགས་པ་དེ་ལྟར་བཞག་པ་ཙམ་ཡིན་གྱི། དེ་དག་ལ་ཅི་འདི་དག་ཐ་སྙད་ཙམ་
མམ༑ འོན་ཏེ་དོན་གྱི་ཡིན་ཚུལ་ལ་དེ་ལྟར་གྲུབ་བམ་སྙམ་དུ་དཔྱད་ནས་དེ་ལྟར་དཔྱོད་
པ་དེས་རང་གི་ངོ་བོས་གྲུབ་པའི་རང་བཞིན་རྙེད་པའི་ལུགས་སུ་བྱས་ནས་ཁས་བླང་
བ་མིན་པས། དེ་དག་རང་བཞིན་ཡོད་མེད་དཔྱོད་པའི་རིགས་པའི་དཔྱད་པ་བྱར་
མེད་དེ་དག་རིགས་པས་དཔྱོད་བཟོད་དུ་མི་འདོད་པའི་ཕྱིར་རོ། །
དཔེར་ན་འདི་ལུག་ཡིན་ནོ་ཞེས་སྨྲས་པ་ན་འོ་ན་རྟ་ཡིན་ནམ། གླང་པོ་ཡིན་ཞེས་དཔྱོད་
དུ་མི་རུང་བ་དང་འདྲ་བ་ཡིན་ནོ། །གལ་ཏེ་དངོས་པོ་རྣམས་ལ་རང་བཞིན་སྒྲོ་འདོགས་
པའི་མ་རིག་པའི་འཛིན་སྟངས་རིགས་པས་སུན་འབྱིན་པ་དང༌། ཐ་སྙད་པའི་དོན་
རྣམས་མི་འགོགས་པ་གཉིས་འགལ་ཏེ། འཇུག་པ་ལས། གཏི་མུག་རང་བཞིན་སྒྲིབས་
ཕྱིར་སོགས། གསུངས་ཏེ། ཞེས་གཟུགས་སྒྲ་སོགས་མ་རིག་པའི་དབང་གིས་ཀུན་
རྫོབ་ཀྱི་བདེན་པ་འཇོག་པར་གསུང་པའི་ཕྱིར་རོ། །ཞེ་ན། སྐྱོན་མེད་དེ། གཟུགས་
སྒྲ་སོགས་ཀུན་རྫོབ་བདེན་པར་འཇོག་པའི་བདེན་པ་ནི་བསམ་པའི་དབང་གིས་བདེན་
པ་ཡིན་ལ། བསམ་པ་དེའང་བདེན་འཛིན་ལ་བྱ་དགོས་པས་རང་བཞིན་སྒྲོ་འདོགས་
པའི་མ་རིག་པའི་ངོར་བདེན་པ་ཡིན་ནོ། །དེས་ན་ཉོན་མོངས་པ་ཅན་གྱི་མ་རིག་པའི་
ངོར་བདེན་པ་ཡིན་ནོ། །དེས་ན་ཉོན་མོངས་པ་ཅན་གྱི་མ་རིག་པ་སྤང་བའི་དགྲ་བཅོམ་
གཉིས་དང༌། ས་བརྒྱད་པ་ཡན་ཆད་ཀྱི་བྱང་སེམས་རྣམས་ལ་སྣང་བ་འདི་དག་བཅོས་
མའི་རང་བཞིན་ཡིན་གྱི་བདེན་པར་ནི་མ་ཡིན་ཏེ། བདེན་པ་མངོན་པར་རློམ་པ་མེད་
པའི་ཕྱིར་རོ། །ཞེས་བདེན་འཛིན་མེད་པ་རྣམས་ལ་ཀུན་རྫོབ་ཙམ་དུ་གསུང་པའི་རྒྱུ་
མཚན་ནི་དེ་ཡིན་ནོ། །དེའི་ཕྱིར་གཟུགས་སྒྲ་སོགས་བདེན་པ་དེ་མ་རིག་པའི་ངོར་ཡིན་
239

མཁན་ཆེན་ངག་དབང་དཔལ་བཟང་གིས་མཛད།
ཡང་གཟུགས་སྒྲ་སོགས་མ་རིག་པ་དེས་འཇོག་པ་མིན་ཏེ། དཔེར་ན་ཐག་པ་ལ་སྦྲུལ་
འཛིན་གྱི་ལོག་ཤེས་ཀྱི་ངོ་ན་ཐག་པ་དེ་སྦྲུལ་ཡིན་ཡང་ལོག་ཤེས་ཐག་པ་རྣམ་པར་
འཇོག་པ་མིན་པ་བཞིན་ནོ། །གཟུགས་སྒྲ་སོགས་རྣམ་པར་འཇོག་པའི་བློ་ནི་གནོད་
པ་མེད་པའི་མིག་ལ་སོགས་པའི་ཤེས་པ་དྲུག་པོ་རྣམས་ཡིན་པས་འདི་དག་གིས་གྲུབ་
པའི་དོན་ཐ་སྙད་དུ་ཡོད་པས་རིགས་པས་མི་འགོགས་ལ། མ་རིག་པས་ཇི་ལྟར་བཟུང་
བ་ལྟར་ཀུན་རྫོབ་ཏུའང་མེད་དེ། འདི་ནི་དངོས་པོ་རྣམས་ལ་རང་གི་ངོ་བོས་གྲུབ་པའི་
རང་བཞིན་སྒྲོ་འདོགས་པ་ཡིན་ལ་དེ་འདྲ་བའི་རང་བཞིན་ཐ་སྙད་དུའང་མེད་པའི་ཕྱིར་
རོ༑ ༑དེའི་ཕྱིར་རིགས་པས་ཀྱང་ཐ་སྙད་དུ་འགོགས་སྟེ་འདི་རིགས་པས་མ་ཁེགས་ན་
ཐ་སྙད་དུ་དངོས་པོ་རྣམས་སྒྱུ་མ་ལྟ་བུར་མི་འགྲུབ་བོ། །གཏི་མུག་འདིས་སྒྲོ་བཏགས་
པའི་རང་བཞིན་ལ་སྡུག་མི་སྡུག་ལ་སོགས་པའི་ཁྱད་པར་རྣམས་སྒྲོ་བཏགས་ནས་འདོད་
ཆགས་དང་ཞེ་སྡང་ལ་སོགས་པ་སྐྱེ་བར་འགྱུར་བས་འདི་དག་གི་འཛིན་སྟངས་རིགས་
པས་སུན་ཕྱུང་ནུས་པ་ཡིན་ནོ། །
དེ་ལྟར་ཡང་བཞི་བརྒྱ་པའི་འགྲེལ་པ་ལས། འདོད་ཆགས་ལ་སོགས་པ་དག་ཀྱང་གཏི་
མུག་གིས་ཀུན་ཏུ་བཏགས་པའི་དངོས་པོའི་རང་བཞིན་ཁོ་ན་ལ་སྡུག་པ་དང་མི་སྡུག་
པ་ལ་སོགས་པའི་ཁྱད་པར་སྒྲ་འདོགས་པར་འཇུག་པ་ཉིད་ཀྱི་ཕྱིར། གཏི་མུག་ལས་
ཐ་མི་དད་པར་འཇུག་པར་འགྱུར་ཞིང་གཏི་མུག་ལ་བརྟེན་པར་ཡང་འགྱུར་ཏེ། གཏི་
མུག་གཙོ་བོ་ཉིད་ཀྱི་ཕྱིར་རོ། །ཞེས། དེ་ལྟར་ཉོན་མོངས་པ་དེ་དག་ནི་ཐོག་མ་མེད་
པ་ནས་ཞུགས་པའི་ལྷན་སྐྱེས་ཡིན་ཀྱང་འཛིན་སྟངས་རིགས་པས་སུན་ཕྱུང་ནུས་པས་དེ་
དག་གི་ཞེན་ཡུལ་ཐ་སྙད་དུ་མེད་དོ། །དེའི་ཕྱིར་ལྷན་སྐྱེས་ཀྱི་བློ་ཡི་ཡུལ་ལ་རིགས་
པས་དགག་ནུས་མི་ནུས་གཉིས་ཡོད་དེ་གཟུགས་སྒྲ་ལ་སོགས་པ་འདི་དག་རྣམ་པར་
240

དབུ་མའི་སྟོང་ཐུན།
འཇོག་པའི་ཐ་སྙད་དུའི་ཚད་མ་ལྷན་སྐྱེས་འདི་དག་གི་ཡུལ་ནི་ཐ་སྙད་དུ་ཡོད་པས་
རིགས་པས་འགོགས་པ་མིན་ནོ། །མུ་བཞིའི་སྐྱེ་འགོགས་སྐབས། རང་གཞན་དང་
གཉིས་ཀ་དང་རྒྱུ་མེད་ལས་སྐྱེ་བ་བཀག་པས་སྐྱེ་བ་ཁེགས་ན་མུ་བཞིའི་སྐྱེ་བ་འདི་པའི་
ལུགས་ལ་ཐ་སྙད་དུའང་མེད་པས་སྐྱེ་བ་འགོགས་པ་ལ་ཁྱད་པར་སྦྱར་མི་དགོས་ལ་མི་
ཁེགས་ན་མུ་བཞིའི་སྐྱེ་བ་བཀག་པས་དོན་དམ་གྱི་སྐྱེ་བ་ཡང་མི་ཁེགས་པར་འགྱུར་རོ། །
ཞེས་སྨྲ་བའི་སྔ་མ་མི་འདོད་པས། ཕྱི་མའི་ལན་བཤད་ན། དོན་དམ་གྱི་སྐྱེ་བ་ཁས་
ལེན་ན་དེ་ཉིད་དཔྱོད་པའི་རིགས་པས་དཔྱད་བཟོད་དུ་འདོད་དགོས་ལ། དེའི་ཚེ་
རིགས་པས་བདག་དང་གཞན་ལ་སོགས་མུ་བཞི་གང་ལས་སྐྱེ་དཔྱད་དགོས་པས་དོན་
དམ་གྱི་སྐྱེ་བ་འདོད་པས་མུ་བཞི་གང་རུང་གི་དཔྱད་པ་ངེས་པར་ཁས་བླངས་དགོས་
སོ༑ ༑རྒྱུ་དང་རྐྱེན་འདི་ལ་བརྟེན་ནས་འདི་འབྱུང་གི་སྐྱེ་བ་ཙམ་ཞིག་འདོད་པས་ནི་དེ་
ཁོ་ནའི་སྐྱེ་བ་ཁས་མ་བླངས་ལ། དེ་མ་བླངས་པས་དེ་ཁོ་ན་ཉིད་ལ་དཔྱོད་པའི་རིགས་
པས་བདག་དང་གཞན་ལ་སོགས་པ་གང་ལས་སྐྱེ་ཞེས་ཇི་ལྟར་དཔྱོད་དེ་རིགས་པས་
དཔྱད་བཟོད་དུ་འདོད་མི་དགོས་པའི་ཕྱིར་རོ། །
གཞན་ཡང་རྟེན་ནས་སྐྱེ་བ་ཉིད་ཀྱིས་མུ་བཞིའི་སྐྱེ་བ་འགོགས་པ་ཡིན་ཏེ། འཇུག་པ་
ལས༑ གང་ཕྱིར་དངོས་པོ་བརྟེན་ནས་རབ་འབྱུང་བས། །རྟོག་པ་འདི་དག་བཏགས་
པར་མི་ནུས་ལ། །དེ་ཕྱིར་རྟེན་འབྱུང་རིགས་པ་འདི་ཡིས་ནི། །ལྟ་ངན་དྲྭ་བ་མ་ལུས་
གཅོད་པར་བྱེད། །ཅེས་བརྟེན་ནས་སྐྱེ་བ་མུ་བཞིའི་སྐྱེ་བ་འགོགས་བྱེད་དུ་བཞེད་ལ།
ཁྱོད་ནི་མུ་བཞི་གང་ལས་ཀྱང་མི་སྐྱེ་ན་སྐྱེ་བ་ཙམ་ཡང་མེད་དོ་ཞེས་འདོད་པས་ན་ཟླ་
གྲགས་གང་བཞེད་ལས་བཟློག་ནས་སྨྲ་བར་སྣང་ངོ་། །དེས་ན་བརྟེན་ནས་སྐྱེ་བའི་
རྟེན་འབྲེལ་ནི་མཐའ་བཞི་དང་བྲལ་བ་ཡིན་པས་མཐའ་དང་བྲལ་བ་དེ་མཐའ་བཞི་
241

མཁན་ཆེན་ངག་དབང་དཔལ་བཟང་གིས་མཛད།
གང་ཡིན་ཞེས་མ་འདྲི་ཞིག འདི་དག་ཀྱང་རང་བཞིན་གྱིས་མ་སྐྱེས་པ་དང་མ་སྐྱེས་པ་
གཉིས་ཀྱི་ཁྱད་མ་ཕྱེས་པས་ནོངས་སོ། །ཡང་འཇུག་པ་ལས།,,རིགས་དེས་ཐ་སྙད་
དུའང་རིགས་མིན་ན། ཞེས་པ་ཇི་ལྟར་ཡིན་ཞེ་ན། འདི་ནི་རྫས་སུ་གྲུབ་པའམ་རང་
གིས་མཚན་ཉིད་ཀྱིས་གྲུབ་པའི་སྐྱེ་བ་ཁས་ལེན་ན། ཐ་སྙད་དུའང་རིགས་པ་དེ་དག་
གིས་འགོགས་པར་སྟོན་པ་ཡིན་གྱི་སྐྱེ་བ་ཙམ་འགོགས་པ་གཏན་མིན་ཏེ། གཞུང་
དེའི་མཚམས་སྦྱོར་དུ། གང་ཞིག་ཀུན་ནས་ཉོན་མོངས་པ་དང་རྣམ་པར་བྱང་བའི་རྒྱུར་
གྱུར་པ་རྫས་ཀྱི་བདག་ཉིད་སྐྱེ་བར་འགྱུར་བར་བྱ་དགོས་སོ་ཞེས་སྨྲ་ན། དེ་ལྟ་ནའང་
དེ་སྐད་དུ་སྨྲ་བ་ཚིག་ཙམ་ཞིག་ལྷག་མ་ལུས་པར་འགྱུར་རོ། །ཅིའི་ཕྱིར་ཞེ་ན། དེ་ཉིད་
སྐབས་སུ་ཞེས་སོགས་དྲང་ནས། དེའི་འགྲེལ་བར་ཡང་དེའི་ཕྱིར་རང་གིས་མཚན་
ཉིད་ཀྱིས་སྐྱེ་བ་ནི་བདེན་པ་གཉིས་ཆར་དུའང་ཡོད་པ་མ་ཡིན་ནོ་ཞེས་མི་འདོད་བཞིན་
དུ་ཁས་བླངས་པར་བྱའོ། །ཞེས་སོ།
སྐབས་འདི་དང་ཐལ་བཟློག་སྐབས། ལེགས་ལྡན་འབྱེད། ཆོས་ཅན་མཐུན་སྣང་དུ་
མེད་པར་དོན་གྱིས་ཁས་བླངས་སོ་ཞེས་དངོས་སུ་བླང་བ་མིན་ཀྱང་དོན་གྱིས་དེ་ལྟར་
བླངས་སོ་ཞེས་རིགས་པས་འཕུལ་བ་ཡིན་ཏེ། ཕ་རོལ་པོས་དེ་ལྟར་ཁས་མི་ལེན་ཀྱང་།
རིགས་པས་བརྟགས་ན་དེ་ལས་འགྲོ་ས་མེད་པའི་དོན་དེ། སློབ་དཔོན་གྱིས་མ་འཁྲུལ་
བའི་ཤེས་པས་རྙེད་པ་དེ་དོན་དམ་པ་དང་། འཁྲུལ་བའི་ཤེས་པ་དེ་ཀུན་རྫོབ་པ་ལ་
དགོངས་ནས། །རང་རྒྱུད་པས་གཟུགས་སོགས་རང་མཚན་གྱི་གྲུབ་པ་མ་འཁྲུལ་བའི་
ཤེས་པས་འཇོག་པར་འདོད་པ་ན། དེ་མི་འཐད་པའི་ཚུལ། རིགས་ཤེས་ཀྱིས་དེ་ཁོ་
ནར་མ་གྲུབ་ཅིང༌། དེ་ཁོ་ན་ཉིད་ཀྱི་དོན་ཡང་མ་ཡིན་པའི་གཟུགས་ལ་སོགས་པ་དེ་
དག་ནི་མ་འཁྲུལ་བའི་ཤེས་པས་རྙེད་པའི་དོན་དུ་མི་རུང་བས་ཡུལ་ཅན་རྫུན་པ་འཛིན་
242

དབུ་མའི་སྟོང་ཐུན།
པའི་ཐ་སྙད་པའི་ཤེས་པས་རྙེད་པ་ཡིན་པས་དེ་དག་ཀྱང་མ་རིག་པས་བསླད་པའི་
འཁྲུལ་པ་ཡིན་ནོ། །དེས་ན་མ་འཁྲུལ་བས་རྙེད་པའི་དོན་འཁྲུལ་ཤེས་ལ་མི་སྣང༌།
འཁྲུལ་ཤེས་ལ་སྣང་བའི་དོན་མ་འཁྲུལ་བའི་ཤེས་པས་རྙེད་པ་མ་ཡིན་པའི་ཕྱིར། དེ་
ལྟར་རང་མཚན་མེད་བཞིན་དུ་སྣང་བའི་ཕྱིར་ན། ཤེས་པ་དེ་དག་གིས་རང་གི་མཚན་
ཉིད་ཀྱིས་ཡོད་པའི་དོན་ཕྲ་མོའང་འགྲུབ་པར་ག་ལ་འགྱུར་ཞེས་པའི་དོན་ཏོ། །ཡང་
རང་བཞིན་གྱིས་མ་སྐྱེས་པའམ། སྐྱེ་བའི་རང་བཞིན་མེད་པ་ལ་སྐྱེ་བ་མེད་པས་ཁྱབ་
པར་བཟུང་ནས། བརྟེན་ནས་སྐྱེ་བ་དང་། རང་བཞིན་གྱིས་མ་སྐྱེས་པ་འགལ་བར་
རྩད་པ་ལ། འཇུག་འགྲེལ་ལས། ཀྱེ་མ་ཀྱི་ཧུད་རྣ་བ་དང་སྙིང་མེད་པས་ཀྱང་བརྒལ་
བར་འགྱུར་བ་འདི་ནི་ཁོ་བོ་ཅག་ལ་དཀའ་བ་ཞིག་བབ་བོ། །གང་གི་ཚེ་ཁོ་བོ་ཅག་
གིས་གང་བརྟེན་ནས་སྐྱེ་བ་དེ་གཟུགས་བརྙན་བཞིན་རང་བཞིན་གྱིས་མ་སྐྱེས་སོ་ཞེས་
སྨྲས་པ་དེའི་ཚེ་རྒོལ་བའི་སྐབས་ག་ལ་ཡོད་ཅེས། རང་བཞིན་གྱིས་མ་སྐྱེས་ཞེས་བརྗོད་
པའི་རང་བཞིན་ཞེས་པ་དེ་མ་ཐོས་པར་མ་སྐྱེས་པར་བཟུང་འདུག་པ་ལ་དགོངས་ནས་
རྣ་བ་མེད་པ་དང་རང་བཞིན་ཞེས་པའི་ཚིག་དེའི་དོན་ལ་གོ་རྒྱུ་མ་བྱུང་བ་ལ་དགོངས་
ནས་སྙིང་མེད་པ་ཞེས་གསུང་པས། དེ་ལྟ་ན་རང་བཞིན་གྱིས་མི་སྟོང་པ་ནི་རང་བཞིན་
གྱིས་གྲུབ་པ་ཡིན་ལ། རང་བཞིན་གྱིས་གྲུབ་པ་ཅུང་ཟད་ཀྱང་མེད་པས་རང་བཞིན་
གྱིས་གྲུབ་པ་མེད་པའི་སྟོང་པའང་མེད་དོ་ཞེས་སྨྲ་བ་འདི་ལས་བཞད་གད་ཆེ་བ་ཅི་
ཞིག་ཡོད། གཞན་ཡང་མྱུ་གུ་ལྟ་བུ་ལ་རང་གིས་ངོ་བོས་གྲུབ་པའི་རང་བཞིན་མེད་དོ་
སྙམ་དུ་འཛིན་པའི་ངེས་པ་དེས་ནི་མྱུ་གུ་ལ་རང་བཞིན་མི་འདུག་གོ་སྙམ་དུ་འཛིན་གྱི་
རང་བཞིན་མེད་པ་དེ་འདུག་གོ་ཤེའམ་མི་འདུག་གོ་སྙམས་པ་གཉིས་གང་དུ་མི་འཛིན་
པ་ནི་མིག་ཚུམས་ལ་ཁ་ནང་དུ་ཕྱོགས་པར་གྱིས་ལ་རྟོགས་ཤིག་དང་ཆེས་རིགས་པར་
243

མཁན་ཆེན་ངག་དབང་དཔལ་བཟང་གིས་མཛད།
སླའོ༑ ༑དེ་ལྟར་ན་རང་བཞིན་ཡོད་མེད་དང་ཡོད་མེད་བཞི་པོ་ཕྱེད་ན་ལོག་རྟོག་དཔག་
ཏུ་མེད་པ་ལྡོག་པར་འགྱུར་ཞིང་རང་བཞིན་ཡོད་པ་འགོགས་པའི་རིགས་པ་རྣམས་ལ་
ཡོད་པ་ཙམ་འགོགས་པར་འཁྲུལ་པ་མི་སྐྱེས་པས། དངོས་པོར་སྨྲ་བ་མཁས་པ་རྣམས་
ལ་དབུ་མ་པས་ལན་འདེབས་པའི་གཙོ་བོ་ནི་བཞི་པོ་དེའི་སྒོ་ནས་ཡིན་པས་གལ་ཆེའོ། །
དེ་ལྟར་མ་ཕྱེད་ན་ཡོད་མེད་སོགས་གང་དུ་འཛིན་ཀྱང་དགག་དགོས་པར་བཟུང་ནས།
གང་དག་སྟོང་པ་ཉིད་ལྟ་བ། དེ་དག་སྒྲུབ་ཏུ་མེད་པར་གསུང་། ཞེས་ཁས་ལེན་མེད་
པ་ལ་སྐྱབས་ཚོལ་བ་དག་གི་ལྟར་མ་ཡིན་སྟེ། སྟོང་པ་ཉིད་དུ་ལྟ་བ་ཞེས་པའང་རང་
བཞིན་གྱིས་སྟོང་ངོ་སྙམ་དུ་ལྟ་བ་ལ་མི་ཟེར་གྱི་རང་བཞིན་གྱིས་སྟོང་པའི་སྟོང་པ་ལ་
བདེན་པར་བཟུང་བའམ་དངོས་པོ་ལྟ་བ་ལ་བྷུདྷ་པཱ་ལི་ཏར་གསུངས་སོ། །
སྟོང་པ་ཉིད་འགོགས་པའང་མ་ཡིན་ལ་སྟོང་པ་ཉིད་དུ་ལྟ་བ་ཙམ་ལ་སྐྱོན་ཡོད་པ་མ་ཡིན་
ནོ༑ ༑སྟོང་པ་ཉིད་དུ་ངེས་པ་ཙམ་ཡང་བཀག་ན། དེས་ན་རྒུད་པ་ཐམས་ཅད་ཀྱི་རྩ་བ་
ནི་རང་བཞིན་སྒྲོ་འདོགས་པའི་མ་རིག་པ་ཡིན་ལ། དེ་དང་འཛིན་སྟོང་དངོས་སུ་འགལ་
བའི་སྒོ་ནས་དེ་དྲུང་ནས་འབྱིན་པ་ནི་རང་བཞིན་མེད་པའམ། བདག་མེད་པ་རྟོགས་
པའི་ཤེས་རབ་ཉག་གཅིག་ཡིན་ནོ། །དེའི་འཛིན་སྟོང་སུན་འབྱིན་ན་དེ་ཁོ་ན་ཉིད་ཀྱི་
ལྟ་བ་བཀག་པ་ནི་མི་འདོད་བཞིན་དུ་ཡང་ཁས་བླངས་དགོས་སོ། །བྷུདྷ་པཱ་ལི་ཏ་ལས།
གང་དག་དངོས་པོ་རྣམས་རང་གི་ངོ་བོ་ཉིད་ཀྱིས་ཡོད་པ་ཡིན་ནོ་ཞེས་མངོན་པར་ཞེན་
པ་དེ་དག་ལ་སྟོང་པ་ཉིད་ཅེས་བརྗོད་པ་རྟེན་ཅིང་འབྲེལ་བར་འབྱུང་བ་འདིས་རྒྱུ་དང་
རྐྱེན་གྱི་དབང་གིས་དངོས་པོ་གདགས་པ་ཡིན་གྱི་དངོས་པོ་རྣམས་ངོ་བོ་ཉིད་ཀྱིས་མ་
ཡིན་ནོ་ཞེས་དངོས་པོ་རྣམས་ཀྱི་ངོ་བོ་ཉིད་སྟོང་པ་ཉིད་དུ་རབ་ཏུ་བསྟན་པ་ན་མངོན་
པར་ཞེན་པ་དེ་བཟློག་པར་ནུས་ཀྱི། གང་དག་སྟོང་པ་ཉིད་ལ་དངོས་པོ་ཉིད་དུ་མངོན་
244

དབུ་མའི་སྟོང་ཐུན།
པར་ཞེན་པ་དེ་དག་ལ་ནི་གཞན་གང་གིས་ཀྱང་མངོན་པར་ཞེན་པ་དེ་ཟློག་པར་མི་ནུས་ཏེ།
དཔེར་ན་ཅི་ཡང་མེད་དོ་ཞེས་སྨྲས་པ་ན་ཅིའ ང་མེད་པ་དེ་བྱིན་ཅིག་ཟེར་བ་གང་ཡིན་
པ་དེ་ལ་མེད་པ་ཉིད་དུ་འཛིན་དུ་གཞུག་པར་ཇི་ལྟར་མི་ནུས་པ་བཞིན་ཏེ། ཞེས་སོ། །
དེ་ལྟར་མ་བྱས་ན་དཔེ་ཡང་མི་འགྲིགས་སྟེ། ཁ་ཅིག་འགའ་ལ་ནོར་བསླང་ཞེས་བརྗོད་
པ་ན་ནོར་མེད་ཅེས། བརྗོད་པའི་ཚེ་འདི་ལ་ནོར་མི་འདུག་གོ་སྙམ་དུ་འཛིན་པ་སྐྱོན་
མ་ཡིན་གྱི་ནོར་མེད་པ་དེ་ལ་ནོར་དུ་བཟུང་ན་དེའི་ཚེ་ནོར་མེད་པར་ངེས་པ་སྐྱེ་པ་མེད་པ་
ལྟར་དངོས་པོ་རྣམས་ལ་རང་བཞིན་ཡོད་མེད་འདྲི་བ་ལ་རང་བཞིན་མེད་དོ་ཞེས་བརྗོད་
པ་ན་རང་བཞིན་མེད་དོ་སྙམ་དུ་བཟུང་ན། སྨྲ་བ་པོས་དེ་བསྐྱེད་པར་འདོད་པས་དེ་
སྐྱོན་ག་ལ་ཡིན། འོན་ཀྱང་དངོས་པོའི་རང་བཞིན་མེད་པ་དེ་ཉིད་ལ་རང་བཞིན་དུ་
བཟུང་ན་སྐྱོན་ཡིན་ནོ། །དེ་ལྟར་མིན་ན། ནོར་མེད་ཅེས་བརྗོད་པའི་ཚེ་ནོར་མེད་སྙམ་
དུ་བཟུང་ནའང་དགག་དགོས་སོ། །བཞི་བརྒྱ་པའི་འགྲེལ་པར། ཆགས་པ་ཡོངས་སུ་
ཟད་པ་ནི་མྱ་ངན་ལས་འདས་པ་ཐོབ་པའི་རྒྱུ་ཡིན་ལ། རང་བཞིན་མེད་པར་ལྟ་བ་
ལས་མ་གཏོགས་པར་ཆོས་འགའ་ཞིག་དེ་ལྟར་ཆགས་པ་ཡོངས་སུ་ཟད་པའི་རྒྱུར་ཡོད་
པ་མ་ཡིན་ནོ། །དེ་ཉིད་ཀྱི་ཕྱིར་རང་བཞིན་མེད་པའི་མཚན་ཉིད་ཅན་གྱི་བདག་མེད་
པ་འདི་ནི་ཞི་བའི་སྒོ་གཉིས་པ་མེད་པར་འགྱུར་ཏེ། མྱ་ངན་ལས་འདས་པའི་གྲོང་ཁྱེར་
དུ་འཇུག་པ་བྱ་བ་ལ་འདི་གཅིག་པུ་ཁོ་ན་ཟླ་མེད་པའི་སྒོ་ཡིན་ནོ། །
གལ་ཏེ་ཡང་སྟོང་པ་ཉིད་དང་མཚན་མ་མེད་པ་དང་སྨོན་པ་མེད་པ་ཞེས་བྱ་བ་རྣམ་པ་
ཐར་པའི་སྒོ་གསུམ་ཡོད་མོད་ཀྱི། དེ་ལྟ་ནའང་བདག་མེད་པར་ལྟ་བ་ཁོ་ན་གཙོ་བོ་
ཡིན་ཏེ། ཆོས་མ་ལུས་པ་བདག་མེད་པར་རིགས་ཅིང་དངོས་པོ་ཐམས་ཅད་ལ་ཆགས་
པ་མ་ལུས་པར་ཟད་པ་ལ་འགར་ཡང་འགའ་ཞིག་གིས་དོན་དུ་གཉེར་བའམ་མཚན་
245

མཁན་ཆེན་ངག་དབང་དཔལ་བཟང་གིས་མཛད།
མར་དམིགས་པ་ག་ལ་ཡོད། དེའི་ཕྱིར་བདག་མེད་པ་འདི་ནི་ཞི་བའི་སྒོ་གཉིས་སུ་མེད་
པ་ཁོ་ན་ཡིན་ནོ། །དེ་ཉིད་ཀྱི་ཕྱིར། བྱང་ཆུབ་ཀྱི་ཚོགས་ལས། རང་བཞིན་མེད་པས་
སྟོང་ལ་སྟོང་པ་ནི། །ཡིན་དང་མཚན་མས་ཅི་ཞིག་བྱེད་པར་འགྱུར། །མཚན་མ་ཐམས་
ཅད་ལོག་པར་འགྱུར་བའི་ཕྱིར། །མཁས་པས་ཅི་སྟེ་སྨོན་ལམ་འདེབས་པར་འགྱུར། །
ཞེས་སོ། །རྣམ་པར་ཐར་པའི་སྒོ་གསུམ་བཤད་པ་དང༌། དེ་ལས་ཁྱད་པར་དུ་རང་
བཞིན་གྱིས་སྟོང་པར་ལྟ་བའི་ལྟ་བ་ཉག་གཅིག་ཐར་པའི་སྒོར་བཤད་པའི་འགལ་བ་
སྤང་ནས་ལུང་དང་རིགས་པས་དེ་ཉིད་ཐར་པའི་སྒོར་སྒྲུབས་སོ། །དེས་ན་རང་བཞིན་
རྣམ་པར་བཅད་པ་ཙམ་གྱིས་ཡུལ་དེ་སུན་དབྱུང་ཡང་ཅི་ཞིག་དགོས་ཏེ། དེ་ལྟར་རྟོགས་
པ་ནི། བདག་གཉིས་སུ་མཚན་མར་འཛིན་པའི་གཉེན་པོ་ཡིན་གྱི་དེ་ལ་མཚན་མར་
འཛིན་པའི་དྲི་ཙམ་ཡང་མེད་པའི་ཕྱིར་རོ། །
༈ ད་ནི་རང་ལུགས་ཀྱི་དགག་བྱ་ངོས་བཟུང་ན། སྤྱིར་དགག་བྱ་ལ་ལམ་གྱིས་དགག་
བྱ་དང་། རིགས་པའི་དགག་བྱ་གཉིས་ཡོད་དོ། །དང་པོ་ནི་དབུས་མཐའ་ལས་གསུང་
པའི་བསྒྲིབས་གཉིས་སྟེ། འདི་ནི་ཤེས་བྱར་ཡོད་པའི་དགག་བྱ་ཡིན་ཏེ། འདི་མེད་ན་
ལུས་ཅན་ཐམས་ཅད་འབད་མེད་དུ་གྲོལ་བར་འགྱུར་བའི་ཕྱིར་རོ། །རིགས་པའི་དགག་
བྱ་ནི། རྩོད་བཟློག་ལས། ཡང་ན་ཁ་ཅིག་སྤྲུལ་བ་ཡི། །བུད་མེད་ལ་ནི་བུད་མེད་
སྙམས། །ལོག་འཛིན་འབྱུང་བ་སྤྲུལ་པ་ཡིས། །འགོགས་བྱེད་འདི་ནི་དེ་ལྟ་ཡིན། །
ཞེས་ཕྱིན་ཅི་ལོག་གི་འཛིན་པ་ལ་དགག་བྱ་གསུང་བ་དང༌། དེས་བཟུང་བའི་རང་
བཞིན་ཡོད་པ་ལ་དགག་བྱར་མཛད་པ་གཉིས་ཡོད་དོ། །འོན་ཀྱང་དགག་བྱའི་གཙོ་
བོ་ནི་ཕྱི་མ་ཡིན་ཏེ། ཡུལ་ཅན་གྱི་ཕྱིན་ཅི་ལོག་ལྡོག་པ་ལ་དེས་བཟུང་བའི་ཡུལ་ཐོག་
མ་དགག་དགོས་པས་སོ། །འདིའང་རྟེན་འབྲེལ་གྱི་རིགས་པས་གང་ཟག་དང་ཆོས་
246

དབུ་མའི་སྟོང་ཐུན།
ཀྱི་སྟེང་དུ་རང་གི་ངོ་བོས་གྲུབ་པའི་རང་བཞིན་ཡོད་པ་འགོགས་པ་ལྟ་བུ་རྣམས་ཡིན་
ནོ༑ ༑དགག་བྱ་འདི་ནི་ཤེས་བྱ་ལ་མེད་པ་གཅིག་དགོས་ཏེ། ཡོད་ན་དགག་པར་མི་
ནུས་པའི་ཕྱིར་རོ། །དེ་ལྟ་ཡིན་ནའང་ཡོད་པར་འཛིན་པའི་སྒྲོ་འདོགས་སྐྱེ་བས་དགག་
དགོས་ལ། འགོགས་པའང་ཐོ་བས་བུམ་པ་བཤིགས་པ་ལྟ་བུ་མིན་གྱི་མེད་པ་ལ་མེད་
པར་ངོ་ཤེས་པའི་ངེས་ཤེས་སྐྱེད་པ་སྟེ། མེད་པར་ངེས་པ་སྐྱེས་ན་ཡོད་པར་འཛིན་པའི་
འཁྲུལ་ཤེས་ལྡོག་པ་ཡིན་ནོ། །དེ་བཞིན་དུ་རིགས་པས་སྒྲུབ་པ་ཡང་ས་བོན་གྱི་མྱུ་གུ་
བསྐྱེད་པ་ལྟར་སྔར་མེད་ཅིག་གསར་དུ་སྒྲུབ་པ་མིན་གྱི་ཆོས་དེ་ཇི་ལྟར་ཡིན་པ་ལ་དེ་
ལྟར་ངོ་ཤེས་པར་བྱེད་པའི་ངེས་ཤེས་སྐྱེད་པ་ཡིན་ནོ། །དེ་ཡང་རིགས་པ་དམ་པས་
འགོགས་པ་ནི་ཕྱིན་ཅི་ལོག་གི་འཁྲུལ་བའི་རྟོག་པ་ལྡོག་པའི་ཕྱིར་ཡིན་ལ། རིགས་
པས་སྒྲུབ་པ་ནི་ཕྱིན་ཅི་མ་ལོག་པའི་ངེས་པ་བསྐྱེད་པའི་ཐབས་ཡིན་པས། ཕྱིན་ཅི་
ལོག་གི་བློ་སྣ་ལྡོག་པར་འདོད་པ། ཕྱིན་ཅི་མ་ལོག་པའི་བློ་སྣ་བསྐྱེད་པར་འདོད་པས་
ཀླུ་སྒྲུབ་ལ་སོགས་པའི་རིགས་པའི་ཚོགས་ཀྱི་རྗེས་སུ་འབྲང་ནས་དགག་སྒྲུབ་ཕྱིན་ཅི་མ་
ལོག་པའི་བློ་བསྐྱེད་པར་བྱའོ། །
དེ་ལྟར་རིགས་པ་རྣམས་ཀྱིས་འགོགས་པ་ནི་ཕྱིན་ཅི་ལོག་གི་འཛིན་སྟངས་སུན་ཕྱུང་
བའི་སྒོ་ནས་ཕྱིན་ཅི་མ་ལོག་པའི་ངེས་པ་བསྐྱེད་པའི་ཕྱིར་ཡིན་ན། བློ་ཅི་འདྲ་ཞིག་
གི་འཛིན་སྟངས་ཀྱི་ཡུལ་རིགས་པས་སུན་འབྱིན་པ་ནི་ཞེ་ན། སྤྱིར་དགག་བྱ་འཛིན་
པའི་རྟོག་པ་མཐའ་ཡས་པ་ཅིག་ཡོད་ཀྱང་ཉེས་སྐྱོན་ཐམས་ཅད་ཀྱི་རྩ་བར་གྱུར་པའི་
ཕྱིན་ཅི་ལོག་གི་རྟོག་པ་གང་ཡིན་པ་དེ་ལོགས་པར་ངོས་བཟུང་ནས་དེའི་ཞེན་ཡུལ་སུན་
དབྱུང་བར་བྱ་དགོས། དེ་ལོག་ན་ཉེས་སྐྱོན་ཐམས་ཅད་ལྡོག་པར་འགྱུར་བའི་ཕྱིར་རོ།
ཚིག་གསལ་ལས། ཉོན་མོངས་མཐའ་དག་གཏི་མུག་ལ་ནི་ཡང་དག་བརྟེན་པར་རྒྱལ་
247

མཁན་ཆེན་ངག་དབང་དཔལ་བཟང་གིས་མཛད།
བ་རྣམས་ཀྱིས་གསུང་སོགས་རྒྱས་པར་གསུངས་སོ། །གཏི་མུག་དེ་ཇི་འདྲ་ཞིག་ཡིན་
སྙམས་ན། ཕྱི་ནང་གི་ཆོས་རྣམས་ལ་རང་གི་མཚན་ཉིད་ཀྱིས་གྲུབ་པར་འཛིན་པའི་
རང་བཞིན་སྒྲོ་འདོགས་པའི་བློ་ནི་འདིར་མ་རིག་པ་སྟེ། བཞི་འགྲེལ་ལས། རྣམ་པར་
ཤེས་པ་དངོས་པོའི་རང་གི་ངོ་བོ་ལྷག་པར་སྒྲོགས་འདོགས་པར་བྱེད་པ་ཉོན་མོངས་པ་
ཅན་གྱི་མི་ཤེས་པའི་དབང་གིས་དངོས་པོ་རྣམས་ལ་ཆགས་པ་དང་ལྡན་ཞིང་འཇུག་པའི་
ས་བོན་དུ་གྱུར་པ་རྣམས་ཐམས་ཅད་དུ་འགགས་པ་ལས་འཁོར་བ་ལྡོག་པར་རྣམ་པར་
བཞག་གོ །ཞེས་སོ། །འཁོར་བ་ནི་ཕུང་པོ་ལྔར་དབང་མེད་དུ་ཉིང་མཚམས་སྦྱར་བའི་
ཆ་དེ་ལ་གོ་དགོས་སོ། །
དེའང༌། སྲིད་པའི་ས་བོན་རྣམ་ཤེས་དེ། །ཕུལ་རྣམས་དེ་ཡི་སྤྱོད་ཡུལ་ལོ། །ཡུལ་ལ་
བདག་མེད་མཐོང་ན་ནི། །སྲིད་པའི་ས་བོན་འགགས་པར་འགྱུར། །ཞེས་དེ་ཉིད་བདེན་
འཛིན་ཞེས་པ་ཡང་ཡིན་ཏེ། ལུས་ལ་ལུས་དབང་ཇི་བཞིན་དུ། །དེ་ཕྱིར་ཉོན་མོངས་
ཐམས་ཅད་ཀྱང༌། །གཏི་མུག་བཅོམ་པས་བཅོམ་པར་འགྱུར། །ཞེས། དེའི་འགྲེལ་
བར༑ གཏི་མུག་ནི་དེ་རྣས་ལ་ཇི་ལྟར་བདེན་པར་རྟོག་པ་ལས་རྨོངས་པ་ཉིད་ཀྱི་ཕྱིར་
དངོས་པོ་བདེན་པའི་རང་གི་ངོ་བོ་ལྷག་པར་སྒྲོ་འདོགས་པར་རབ་ཏུ་འཇུག་གོ་ཞེས་སོ། །
དེ་ལྟར་མ་རིག་པ་འཁོར་བའི་རྩ་བ་ཡིན་ན། འཇུག་པ་དང་ཚིག་གསལ་དུ་འཇིག་ལྟ་
འཁོར་བའི་རྩ་བ་བཤད་པ་མི་འཐད་དེ་གཙོ་བོའི་རྒྱུ་གཉིས་མི་རིགས་པའི་ཕྱིར་རོ་ཞེ་ན།
འདི་གཉིས་ལ་སློབ་དཔོན་གཞན་གྱིས་བཞེད་ལུགས་ཤིག་ཡོད་ནའང༌། འདིར་ནི་
སློབ་དཔོན་ཟླ་གྲགས་རང་ལུགས་ལ། གཞན་གྱིས་ཤེས་སྒྲིབས་སུ་པའི་དངོས་པོ་
བདེན་པར་འཛིན་པ་ནི་འདིར་མ་རིག་པར་བཞེད་ལ་དེའང་ཉོན་མོངས་པ་ཅན་གྱིས་
མ་རིག་པར་བཞེད་དེ། རྟེན་འབྲེལ་བཅུ་གཉིས་ཀྱི་ཡན་ལག་དང་པོར་བཤད་པས་
248

7( དབུ་མའི་སྟོང་ཐུན།། 7
ན་ཉོན་མོངས་ཡིན་གྱི་ཤེས་སྒྲིབ་མིན་ནོ། །དེས་ན་མ་རིག་པ་འདི་འཁོར་རྩ་ཡིན་པ་
དང་༑འཇིག་ལྟ་ཡིན་པར་བཤད་པ་ནི། མ་རིག་པ་སྤྱི་དང་འཇིག་ལྟ་བྱེ་བྲག་ཡིན་པས་
འགལ་བ་མེད་དོ། །དེ་ལ་མ་རིག་པ་ནི། རིགས་པའི་བཟློག་ཕྱོགས་ཡིན་ལ། རིག་
པའང་གང་རུང་རུང་ལ་མི་བྱ་ཡི། བདག་མེད་པའི་དེ་ཁོ་ན་ཉིད་རིག་པའི་ཤེས་རབ་
བོ༑ ༑དེའི་བཟློག་ཕྱོགས་ནི་ཤེས་རབ་དེ་མེད་པ་ཙམ་དང་དེ་ལས་གཞན་པ་མཙམ་
ལ་མི་རུང་བས། དེའི་འགལ་ཟླ་འཛིན་པའོ། །དེ་ནི་བདག་ཏུ་སྒྲོ་འདོགས་པ་ཡིན་ལ།
དེའང་ཆོས་ཀྱི་བདག་ཏུ་སྒྲོ་འདོགས་པ་དང་གང་ཟག་གི་བདག་ཏུ་སྒྲོ་འདོགས་པ་གཉིས་
ཡིན་པས། བདག་འཛིན་གཉིས་ཀ་ཉོན་མོངས་པ་ཅན་གྱི་མ་རིག་པ་མ་ཡིན་ནོ།
འདི་ལུགས་ཀྱི་ལྟ་ལྷན་སྐྱེས་ནི། རང་རྒྱུད་ཀྱི་ང་དང་ང་ཡི་བ་གང་རུང་དམིགས་ཡུལ་
དུ་བྱས་ནས་དེ་རང་གི་མཚན་ཉིད་ཀྱིས་གྲུབ་པར་འཛིན་པའི་ཤེས་རབ་ཉོན་མོངས་ཅན་
དེ་ཡིན་པས། དེ་ལ་ངར་འཛིན་པའི་འཇིག་ལྟ་དང༌། ང་ཡིར་འཛིན་པའི་འཇིག་ལྟ་
གཉིས་ཡོད་ལ། དེ་གཉིས་ཀྱི་གཞི་མཐུན་མི་སྲིད་དོ། །ངར་འཛིན་པའི་འཇིག་ལྟའི་
དམིགས་པ་ནི། ཕུང་པོ་ལ་བརྟེན་ནས་བཏགས་པའི་ང་ཙམ་སྟེ། ལུགས་འདིར་ནི།
ཕུང་པོ་ལྔ་དང་བཞིའི་ཆ་ལ་བཏགས་པ་ཞེས་གང་ཟག་གི་མཚན་གཞིར་ལྡན་མིན་འདུ་
བྱེད་དུ་འདོད་དོ། །རང་རྒྱུད་པས་ཡིད་ཤེས་མཚན་གཞིར་འདོད་དོ། །ང་ཡིར་འཛིན་
པའི་དམིགས་པ་ནི་ང་ཡི་བའི་རང་ལྡོག་ཙམ་ཡིན་ཏེ་རང་རྒྱུད་ཀྱི་བསྡུས་པའི་མིག་རྣ་
སོགས་ང་ཡིར་བྱེད་རྒྱུའི་མཚན་གཞི་བསྟན་པ་ཡིན་གྱི་ང་ཡི་བ་རང་ཉིད་བསྟན་པ་མིན་
ནོ༑ ༑འདིར་ནི་ང་དང་ང་ཡིར་འཛིན་པའི་འཇིག་ལྟ་གཉིས་ཀ་གང་ཟག་གི་བདག་
འཛིན་དུ་འཇོག་པས་འཇིག་ལྟ་ཡིན་ལ་གང་ཟག་གི་བདག་འཛིན་མ་ཡིན་པར་མི་འདོད་
པའི་མུ་ལྟར་བྱས་པའོ། ། ”
249

མཁན་ཆེན་ངག་དབང་དཔལ་བཟང་གིས་མཛད།
རང་དང་རྒྱུད་ཐ་དད་པའི་གང་ཟག་ལ་དམིགས་ནས་རང་གི་མཚན་ཉིད་ཀྱིས་གྲུབ་
པར་འཛིན་པ་དེ་གང་ཟག་གི་བདག་འཛིན་ཡིན་ཀྱང་འཇིག་ལྟ་མིན་ཏེ། །འཇིག་ལྟ་
ཡིན་ན་རང་རྒྱུད་ཀྱི་ང་དང་ང་ཡི་བ་གང་རུང་ལ་དམིགས་ནས་ང་དང་ང་ཡི་སྙམས་པའི་
བློ་ངང་གིས་སྐྱེ་བ་ཞིག་དགོས་པར་འཇུག་པ་རང་འགྲེལ་ལས་གསུངས་སོ། །ཇི་
སྲིད་ཕུང་པོརའཛིན་ཡོད་པ་སོགས། ཆོས་ཀྱི་བདག་ཏུ་རྨོངས་པའི་མ་རིག་པ་གང་
ཟག་གི་བདག་ཏུ་རྨོངས་པའི་རྒྱུར་བསྟན་པ་ན་མ་རིག་པའི་ནང་ཚན་གཉིས་རྒྱུ་འབྲས་
སུ་འགྲོ་ཚུལ་སྟོན་པས་ན་འཇིག་ལྟ་མ་རིག་པ་ལས་གཞན་པའི་ཉོན་མོངས་པ་ཐམས་ཅད་
ཀྱི་རྩ་བར་བསྟན་པ་ལ་འགལ་མེད་དོ། །རྟོག་མེད་བཟུང་ཡུལ་ལ་ལོག་ཤེས་དང༌།
རྟོག་བཅས་ཞེན་ཡུལ་ལ་ལོག་ཤེས་སུ་འཇོག་ལ། དེས་ན་རང་གི་འཛིན་སྟངས་ཀྱི་
གཙོ་བོ་ཞེས་པས་ཞེན་ཡུལ་དེ་ལ་གོ་དགོས་སོ། །
དེའི་ཕྱིར་རིགས་པས་འཛིན་སྟངས་སུན་དབྱུང་བར་བྱ་བའི་བློ་ནི་ཡིད་ཤེས་རྟོག་པ་ཁོ་
ན་དང་། དེའང་བདག་ཏུ་འཛིན་པ་གཉིས་སམ་དེ་དག་གིས་བཏགས་པའི་ཡུལ་ལ་
ཁྱད་པར་སྒྲོ་འདོགས་པའི་རྟོག་པ་རྣམས་ཡིན་གྱི། དེ་ལ་འདུ་ཤེས་སམ་ཡིད་ཤེས་
གཡེར་གཡེར་པོ་ཟེར་བའང་ཡོད། དེ་ལས་གཞན་པའི་རྟོག་པ་གང་རུང་ཐམས་ཅད་
ལ་མི་བྱའོ། །དབང་ཤེས་ལ་སོགས་པ་རྟོག་མེད་ཀྱི་ཤེས་པའི་འཛིན་སྟངས་ཐམས་
ཅད་ནི་ནམ་ཡང་རིགས་པས་སུན་འབྱིན་པ་མིན་ནོ། །དེས་ན་མ་རིག་པའི་འཛིན་
སྟངས་ཀྱི་ཞེན་ཡུལ་དེ་ཉིད་གཞིར་བཞག་ནས། རང་དང་གཞན་གྱིས་སྡེ་པ་དངོས་པོར་
སྨྲ་བ་རྣམས་ཀྱིས་ཁྱད་པར་དུ་མ་ཞིག་སྒྲོ་འདོགས་པ་གྲུབ་མཐའི་དབང་གིས་བཞག་
པ་ཐམས་ཅད་ནི་མ་རིག་པའི་འཛིན་སྟངས་ཀྱི་ཡུལ་དེ་ཉིད་སུན་ཕྱུང་བ་ན་རྩ་བ་ཆད་
པའི་ལྗོན་ཤིང་ལྟར་མཐའ་དག་ལྡོག་པར་འགྱུར་བས་ཤེས་རབ་ཅན་གྱིས་ལྷན་སྐྱེས་
250

73hiogie. དབུ་མའི་སྟོང་ཐུན། ཚ་ཌ
ཀྱི་མ་རིག་པའི་ཞེན་ཡུལ་དགག་བྱའི་རྩ་བར་ཤེས་པར་བྱའི། ཀུན་བཏགས་གྲུབ་
མཐའ་སྨྲ་བ་འབའ་ཞིག་གིས་བཏགས་པ་ཙམ་དགག་པ་ལ་ལྷུར་བླངས་པར་མི་བྱ་སྟེ།
འདི་ལྟར་དགག་བྱ་འགོགས་པ་ནི། བྱ་བས་ཕོངས་ནས་བྱེད་པ་མིན་གྱི། དགག་བྱ་
དེའི་ཡུལ་ཅན་གྱི་ལོག་རྟོག་དེས། སེམས་ཅན་འཁོར་བར་འཆིང་བར་མཐོང་ནས།
དེའི་ཡུལ་སུན་འབྱིན་པ་ཡིན་ལ། སེམས་ཅན་འཁོར་བར་འཆིངས་བ་ནི་ལྷན་སྐྱེས་
ཀྱི་མ་རིག་པའི་ཕྱིར་དང༌། ཀུན་བརྟགས་ཀྱི་མ་རིག་པ་ནི་གྲུབ་མཐའ་སྨྲ་བ་དེ་དག་
ཁོ་ན་ལ་ཡོད་པས་འཁོར་བའི་རྩ་བར་མི་འཐད་པའི་ཕྱིར་རོ། །ལྷན་སྐྱེས་འདི་སྒྲོ་འདོགས་
ལུགས་ཇི་འདྲ་ཞིག་སྙམས་ན། ཀུན་རྫོབ་ཙམ་དུ་གྲུབ་པའི་དོན་རྣམས་ལ་ཡང་། རང་
བཞིན་ནམ་ངོ་བོས་གྲུབ་པ་ཞེས། བློའི་དབང་གིས་བཞག་པ་མིན་པར་ཆོས་དེ་རྣམས་
ལ་རང་རང་གི་ངོས་ནས་གནས་ཚུལ་ལམ་སྡོད་ཚུལ་ཅིག་ཡོད་པར་འཛིན་པ་འདི་ཡིན་
ནོ༑ ༑ཐལ་འགྱུར་བའི་ཐག་པ་ལ་སྦྲུལ་དཔེ་སྐབས། ཐག་པ་ལ་སྦྲུལ་དུ་བཏགས་རུང་
བ་ཙམ་གྱི་དཔེ་ཡིན། དེས་ན་དཔེས་འཇོག་མཚམས་ངེས་པ་གལ་ཆེ་བས། ཐག་པ་
ལ་སྦྲུལ་དུ་བཏགས་པ་དེ་སྦྲུལ་འཛིན་གྱི་བློའི་ངོས་ནས་ཇི་ལྟར་བཏགས་པ་དེ་བཞག་
ནས་སྦྲུལ་དེ་རང་གི་ངོ་བོའི་སྒོ་ཇི་ལྟར་ཡིན་དཔྱད་པ་ན་ཡུལ་སྟེང་དུ་སྦྲུལ་ཉིད་མ་གྲུབ་
པས་དེའི་ཁྱད་པར་དཔྱད་དུ་མེད་པ་བཞིན་དུ་ཆོས་འདི་རྣམས་ཀྱང་། ཐ་སྙད་པའི་
བློའི་ངོ་ན་ཇི་ལྟར་སྣང་བའི་ཚུལ་ལ་དཔྱད་པ་བཞག་ནས། ཆོས་དེ་རྣམས་ཀྱི་རང་གི་
གནས་ལུགས་ཇི་ལྟ་བུ་ཡིན་སྙམ་དུ་ཡུལ་སྟེང་དུ་དཔྱད་པ་ན་ཅིར་ཡང་མ་གྲུབ་པ་ཡིན་
ལ༑ དེ་ལྟར་དུ་མི་འཛིན་པར་ཐ་སྙད་པའི་ཤེས་པའི་དབང་གིས་བཞག་པ་མིན་པར།
ཆོས་དེ་དག་རང་རང་གི་ངོས་ནས་གཞལ་བའི་གནས་ལུགས་རེ་ཡོད་པར་འཛིན་པ་སྟེ།
བཞི་བརྒྱ་པའི་འགྲེལ་བར། རྟོག་པ་ཡོད་པ་ཁོ་ནས་ཡོད་པ་ཉིད་དང་། རྟོག་པ་མེད་
251

མཁན་ཆེན་ངག་དབང་དཔལ་བཟང་གིས་མཛད།
པར་ཡོད་པ་ཉིད་མེད་པ་དེ་དག་ནི། གོར་མ་ཆགས་པར་ཐག་པ་བསྔོག་པ་ལ་བཏགས་
པའི་སྦྲུལ་ལྟར་རང་གི་ངོ་བོས་མ་གྲུབ་པར་ངེས་སོ། །དེས་ན་ནང་གི་བློའི་དབང་གིས་
བཞག་པ་རང་གི་ངོ་བོའི་སྒོ་ནས་ཡུལ་གྱི་སྟེང་དུ་གྲུབ་པ་དེ་ལ་བདག་གམ་རང་གཞན་
ཟེར་ལ། དེ་ཉིད་ཁྱད་པར་གྱི་གཞི་གང་ཟག་གི་སྟེང་དུ་མེད་པ་ནི། གང་ཟག་གི་བདག་
མེད་དང༌། མིག་རྣ་ལ་སོགས་པའི་ཆོས་ཀྱི་སྟེང་དུ་མེད་པ་ནི་ཆོས་ཀྱི་བདག་མེད་དུ་
གསུང་བས། རང་བཞིན་དེ་གང་ཟག་དང་ཆོས་ཀྱི་སྟེང་ཡོད་པར་འཛིན་པ་ནི་བདག་
གཉིས་ཀྱི་འཛིན་པ་ཤུགས་ཀྱིས་རྟོགས་པ་ནུས་སོ།།7ay འོབ།མ་༼།འི་ཡུ་ཚོ
བཞི་བརྒྱ་པའི་འགྲེལ་པ་ལས། དེ་ལ་བདག་ཅེས་བྱ་བ་ནི། གང་ཞིག་དངོས་པོ་རྣམས་
ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་པའོ།
དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ་ཆོས་ཀྱི་བདག་མེད་པ་དང་།
གང་ཟག་གི་བདག་མེད་པ་ཞེས་བྱའོ། །འཛིན་སྟངས་བདེན་པར་འཛིན་པ་གཅིག་
ལས་མེད་པས་སོ། །དམིགས་ཡུལ་གྱི་སྒོ་ནས་འབྱེད་དོ། །ཞེས་དགག་བྱའི་སྒོ་ནས་
ཕྲ་རག་མེད་པས་བདག་མེད་གཉིས་ལ་ཕྲ་རག་མེད་པས་བདག་མེད་གཉིས་གནས་
ལུགས་མཐར་ཐུག་པར་བཞེད་དོ། །རང་རྒྱུད་པ་དགག་བྱའི་སྒོ་ནས་འབྱེད་ཀྱི་སྟོང་
གཞིའི་སྒོ་ནས་མི་འབྱེད་པས་གང་ཟག་རང་རྐྱ་ཐུབ་པའི་རྫས་ཡོད་དང་བདེན་པར་གྲུབ་
པ་གཉིས་པོ་འཛིན་སྟོངས་གིས་ཁྱད་པར་ཡོད་པ་དེས་ན་བུམ་པ་དང་གང་ཟག་ཞེས་
པ་སྤྱི་ཙམ་དུ་འདྲ་བས་གང་ཟག་ལ་བདག་གཉིས་དམིགས་པ་གང་ཟག་རང་རྐྱ་ཐུབ་
པའི་རྫས་ཡོད་ཀྱི་འཛིན་པ་གང་ཟག་གི་བདག་འཛིན་དང་། གང་ཟག་བདེན་པར་
གྲུབ་པར་འཛིན་པ་ཆོས་ཀྱི་བདག་འཛིན་ཡིན་པས་དེ་གཉིས་བུམ་པ་ལ་སོགས་པའི་
སྟེང་དུ་འགྲོ་བས་བུམ་པ་རང་རྐྱ་ཐུབ་པ་དང་། །བུམ་པ་བདེན་པར་འཛིན་པ་གཉིས་
252

\zu:Miz དབུ་མའི་སྟོང་ཐུན།
ཏེ་ཐམས་ཅད་ལ་སྦྱར་རོ། །རྟགས་རིགས་སྐབས་ན། དེ་སྒྲུབ་ཀྱི་རྟགས་སུ་བཀོད་པ་
དེ་སྒྲུབ་ཀྱི་རྟགས་ཀྱི་མཚན་ཉིད་བཤད་དུས་རི་བོང་རྭ་བདག་མེད་ཡིན་པར་གསུང་བ་
དེ་ལ་དགོངས་པའོ། །སློབ་དཔོན་སངས་རྒྱས་སྐྱོང་ཀླུ་སྒྲུབ་ཀྱི་དགོངས་པ་རྟེན་འབྲེལ་
ཡན་ལག་བཅུ་གཉིས་ཀྱི་དང་པོའི་མ་རིག་པ་དངོས་པོ་ལ་རང་བཞིན་སྒྲོ་འདོགས་པ་
ལ་བཞེད་པས། ཉན་རང་ལ་ཆོས་ཀྱི་རང་བཞིན་མེད་པ་རྟོགས་པའི་སྒྲུབ་བྱེད་ཆེན་
པོ་ནི་ཆོས་ཀྱི་བདག་ཡན་ལག་བཅུ་གཉིས་ཀྱི་མ་རིག་པར་འགྱུར་བ་འདི་ཡིན་པར་
ཤེས་པར་གྱིས་ཤིག །རང་རྒྱུད་པའི་འདོད་པ་ཁ་ཅིག་ལ་ཉན་རང་ལ་ཆོས་བདག་
མེད་རྟོགས་མ་རྟོགས་གཉིས་ཡོད་པ་གཞུང་ལྟར་ལ། ལེགས་ལྡན་འབྱེད་ནི། རིགས་
མ་ངེས་པའི་ཐེག་ཆེན་སྦྱོར་ལམ་པ་ཉན་རང་གི་ལམ་ལ་ཞུགས་པས་ཐེག་ཆེན་གྱི་སྦྱོར་
ལམ་དུ་ཆོས་བདག་མེད་མྱོང་བས་གྲུབ་པ་དེ། ཉན་རང་གི་མཐོང་ལམ་དུ་སྔ་མ་དེའི་
རྗེས་སུ་བྱེད་པས་ཆོས་བདག་མེད་རྟོགས་པར་གསུངས་སོ། །
འདིར་ནི་སྟོང་པ་ཉིད་ཡང་དག་པའི་འགོགས་པ་ཞེས་ཉན་རང་ལས་ཁྱད་པར་འབྱེད་
པའི་དོན་ཡིན་གསུང་། ཡང་དགགས་བྱ་ལ་དོན་དམ་གྱི་ཁྱད་པར་སྦྱར་བ་དབུ་མ་རང་
རྒྱུད་པ་ཁོ་ནའི་ལུགས་སུ་འདོད་པ་ཆེས་མི་རིགས་ཏེ། འཇུག་འགྲེལ་དུ་ཡུམ་གྱི་མདོ་
དྲང་བའི་དོན་དམ་གྱི་ཁྱད་པར་སྦྱར་བ་དེ་རང་རྒྱུད་པའི་མདོ་ཡིན་པར་སྨྲའམ། དེས་
ན་དོན་དམ་པ་དང་། བདེན་པ་དང༌། ཡང་དག་པ་དགག་བྱ་སྦྱར་བ་མང་ངོ་། །དེས་
ན་འཕགས་པ་ཡབ་སྲས་དང་སློབ་དཔོན་གཉིས་ཀྱི་གཞུང་ནས། རང་བཞིན་གྱིས་
ཡོད་ན་དང༌། རང་གི་ངོ་བོས་ཡོད་ན་དང་། རང་གིས་མཚན་ཉིད་ཀྱིས་ཡོད་ན་དང༌།
རྫས་སུ་ཡོད་ན་ཞེས་དགག་པ་གསུང་བའི་རང་བཞིན་ལ་སོགས་པ་ནི་སྔར་བསྟན་པ་
དེ་ལྟར་དུ་རིག་པར་བྱ་ལ། དེ་དག་མེད་པར་སྟོན་པའི་ཚིག་རྣམས་ཀྱང་མ་རིག་པས་
253

མཁན་ཆེན་ངག་དབང་དཔལ་བཟང་གིས་མཛད།
ཞེན་པ་ལྟར་གྱིས་དོན་མེད་པ་དེ་ལྟར་དུ་གོ་དགོས། དགག་བྱ་དེ་གཞན་ལ་སྦྱོར་བ་
དང་མི་སྦྱོར་བའི་ཚུལ་ནི། རི་བོང་གི་རྭ་དང་མོ་གཤམ་ཀྱི་བུ་ལ་སོགས་པ་གཏན་མེད་
པ་རྣམས་ལ་མེད་དོ་ཞེས་སྨྲ་བ་ན་ཁྱད་པར་དེ་སྦྱོར་མི་དགོས་ལ། དེ་བཞིན་དུ་ཤེས་
བྱ་ལ་ཡོད་ཀྱང་ཡུལ་དུས་འགའ་ཞིག་ན་ཡོད་པ་འགའ་ཞིག་ན་མེད་པ་རྣམས་ཀྱང༌།
ཡུལ་དུས་དེ་དང་དེར་མེད་པར་བརྗོད་པ་ནའང་ཁྱད་པར་དེ་སྦྱར་མི་དགོས་སོ། །གཞན་
ཡང་དབུ་མ་པས་ཐ་སྙད་དུ་གྲུབ་པ་མི་འདོད་པ་རང་གཞན་གྱི་སྡེ་པ་དངོས་པོར་སྨྲ་བའི་
འདོད་པ་ཐུན་མོངས་མ་ཡིན་པས་སྒྲོ་བཏགས་པ་རྣམས་འགོགས་པ་ནའང་དེ་དག་ལ་
བསམ་དོན་སྦྱར་དགོས་པའི་སྐབས་འགའ་རེ་མ་གཏོགས་པ། དོན་ལ་ནི་རང་གི་ངོ་
བོས་གྲུབ་པའི་རང་བཞིན་ཞེས་པའི་ཁྱད་པར་གསར་དུ་སྦྱར་མི་དགོས་ཏེ། དེ་དག་
ལ་དོན་རེ་གྲུབ་མཐའ་སྨྲ་བ་དེ་དག་གིས་ཁས་བླངས་ཟིན་པའི་ཕྱིར་རོ། །
འདི་དག་ལས་གཞན་པ་དབུ་མ་པས་ཐ་སྙད་དུ་རྣམ་པར་འཇོག་པའི་དོན་རྣམས་ལ་
ནི་ཇི་འདྲ་ཞིག་ཡིན་ཡང་། དེ་དག་འགོགས་པའི་སྐབས་སུ་ནི། ཁྱད་པར་དེ་མ་སྦྱར་
ན་འགོགས་མཁན་གྱི་རིགས་པ་ཉིད་ལའང་སྐྱོན་མཚུངས་པར་འཇུག་པས་སུན་འབྱིན་
ལྟར་སྣང་འབའ་ཞིག་ཏུ་འགྱུར་བས་སྦྱར་དགོས་སོ། །གཞན་ཡང་སྔར་བཤད་པ་ལྟར་
དབུ་མ་བས་ཐ་སྙད་དུ་འཇོག་པ་རྣམས་ལ་རང་བཞིན་ཡོད་མེད་དཔྱོད་པའི་རིགས་པ་
དང་༑ ཐ་སྙད་པའི་ཚད་མས་མི་གནོད་པ་དགོས་ཏེ། དེ་ལྟ་མ་ཡིན་ན། དབང་ཕྱུག་
ལ་སོགས་པ་ཐ་སྙད་དུ་ཁས་མི་ལེན་ལ། གཟུགས་སྒྲ་ལ་སོགས་པ་ཁས་ལེན་པའི་
ཁྱད་པར་གཏན་མི་རུང་བས། འདི་འདྲ་བ་ནི་ལམ་ཡིན་ནོ། །འདི་འདྲ་བ་ནི་ལམ་མ་
ཡིན་ནོ། །གྲུབ་མཐའ་འདི་ལྟར་དུ་འཐད་དོ། །ཞེས་པ་ལ་སོགས་པའི་འཇིག་རྟེན་
དང་འཇིག་རྟེན་ལས་འདས་པའི་རྣམ་བཞག་གང་ཡང་བྱེད་ཐབས་མེད་པས་རང་
254

དབུ་མའི་སྟོང་ཐུན། ང
བཞིན་གྱིས་སྟོང་པ་ལ་འཁོར་འདས་ཀྱི་རྣམ་བཞག་འཐད་པའི་ཁྱད་ཆོས་སུ་མི་རུང་
བའི་ཕྱིར་རོ། །དེ་ལྟར་ཚད་མས་མི་གནོད་ཀྱང་དེ་འགོགས་པར་འདོད་ན་ནི་མཁས་
པའི་བཞད་གད་ཀྱི་གནས་སོ། །དེས་ན་ཆོས་ཉིད་ནི་དོན་དམ་དཔྱོད་པའི་ཚད་མས་
འཇོག་དགོས་ལ། ཆོས་ཉིད་དོན་དམ་བདེན་པ་ཡིན་པ་དང་། ཆོས་ཉིད་ཡོད་པ་དང་།
ཀུན་རྫོབ་ཀྱི་ཆོས་ཉིད་ཡིན་པས་སོགས་ནི་ཐ་སྙད་པའི་ཚད་མ་དེས་འཇོག་དགོས་པའི་
ཁྱད་པར་ཕྱེད་པ་གནད་དུ་ཆེའོ། །བདེན་འཛིན་མཐོང་སྤང་ཡིན་ཏེ། བདེན་འཛིན་
ཡིན་ན་ཤེས་སྒྲིབས་ཡིན་པར་རང་རྒྱུད་པས་འདོད་ཀྱང་། བདེན་འཛིན་མཐོང་སྤང་
ཉོན་སྒྲིབ་ཡིན་པར་རིགས་པས་གྲུབ་པའི་ཕྱིར་རོ། །སྒྲིབ་པ་སྤང་ཚུལ་ཐལ་འགྱུར་
བའི་ལུགས་ལ་ཐེག་པ་ཆེ་ཆུང་གཉིས་ཀྱི་ལུགས་ཀྱི། དང་པོ་ཐེག་དམན་གྱི་མཐོང་ལམ་
གཉེན་པོ་སྐྱེ་བས། ཆུ་དང་དྲོ་བ་བཞིན་རིམ་གྱིས་སྤངས་ཏེ། བར་ཆད་མེད་ལམ་དུ་
སྤང་བྱ་ཡོད་ལ་རྣམ་གྲོལ་སྐྱེ་དུས་སྤང་ཟིན་པར་གསུངས་སོ། ། 3.7yPFAN?a
ཐེག་ཆེན་པས་སྣང་མུན་བཞིན། གཉེན་པོ་སྐྱེ་བ་ལ་ཕྱོགས་པས། སྤང་བྱ་འགགས་
པ་ལ་ཕྱོགས་པས། བར་ཆད་མེད་ལམ་སྐྱེ་ཟིན་དུས་སྤང་བྱ་སྤང་ཟིན་པར་བཤད་དོ། །
ཉན་ཐོས་སྡེ་པ་དང་། ཉན་ཐོས་གཉིས་ལས། ཉན་ཐོས་སྡེ་པ་ནི་ཐེག་དམན་གྱི་བཀའི་
རྗེས་སུ་འབྲང་པ་སངས་རྒྱས་ཀྱི་བཀའ་ཚད་མར་བྱེད་པ་ཐེག་ཆེན་བཀར་མི་འདོད་པ་
ཡིན་ལ། ཉན་ཐོས་ནི་སྒྲ་བཤད་པས་འཇུག་པའི་སངས་རྒྱས་ལས་ཆོས་དངོས་སུ་ཐོས་
པ་རྣམས་ཡིན་པས་དེ་གཉིས་གཅིག་ཡིན་པར་སྔ་རབ་པ་དག་འཁྲུལ་གཞི་བྱས་པའོ། །
སྤྱོད་འཇུག་གི་ཕྱོགས་སྔ་དེ། ཉན་ཐོས་སྡེ་པ་དེ་ཡིན་པས། །དེ་མ་ཐག་ཏུ་དེ་འགྱུར་རོ། །
ཞེས་པ། ཕ་རོལ་པོས་དེ་མ་ཐག་ཏུ་གྲོལ་བར་མ་འདོད་ཀྱང་། བདེན་བཞི་མི་རྟག་
བཅུ་དྲུག་གི་ནང་ཚན་གྱི་བདག་མེད་དེ་ཉོན་སྒྲིབས་ཀྱི་གཉེན་པོ་མ་ཡིན་ཀྱང་མིན་བཞིན་
255

མཁན་ཆེན་ངག་དབང་དཔལ་བཟང་གིས་མཛད།
དུ་གཉེན་པོར་འགྱུར་ན་གང་ཟག་རང་རྐྱ་བའི་བདག་མེད་རྟོགས་མ་ཐག་ཏུ་དེར་འགྱུར་
རོ༑ ༑རྒྱུ་མཚན་ཅིས་སྙམས་ན། རྟོགས་པས་མི་འགྱུར་ན་སྒོམ་པས་ཀྱང་མི་འགྱུར་བ་
རིགས་པས་འཕུལ་བ་ཡིན་ནོ། །དེའི་ལུགས་ལ་སངས་རྒྱས་ཀྱི་བཀའ་ཡིན་ན་ངེས་
དོན་ཡིན་པས་ཁྱབ། ཐེག་ཆེན་དང་ཆོས་ཀྱི་བདག་མེད་མི་འདོད་དོ། །རང་རྒྱུད་པས་
ཉན་རང་ལ་ཆོས་བདག་མེད་རྟོགས་པ་ཡོད་ཀྱང་རྟོགས་པས་མ་ཁྱབ་ཞེས་དབང་པོ་
སྨིན་མ་སྨིན་གྱིས་དབྱེ་ལ། ཐལ་འགྱུར་བས་རྟོགས་པས་ཁྱབ་པར་བཞེད་དོ། །ཐལ་
འགྱུར་བས་མ་རིག་པ་ཡིན་ན་ཉོན་མོངས་པས་ཁྱབ། མ་རིག་ཉོན་མོངས་ཅན་མིན་
པ་ཞིག་མི་བཞེད་དོ། །འཛིན་མཚམས་སུ། རྗེ་བདག་ཉིད་ཆེན་པོའི་དགོངས་པ་ཡིན་
པའི་ཕྱིར་ཟེར་དུས། གཟན་ཕབ་བྱེད་པ་ཕྱག་ལེན་རེད། པཎ་ཆེན་བསོད་གྲགས་
སོགས་འགྲེལ། སྡེ་པ་བཅོ་བརྒྱད་ཀྱི་མང་བསྐུར་སྡེ་པ་མ་གཏོགས་པ་གཞན་རྣམས་
ཀྱིས་བདག་མེད་ཕྲ་མོ་དང་གང་ཟག་གི་བདག་མེད་ཕྲ་མོ་དོན་གཅིག་ཏུ་བཞེད་ཅིང་།
དེའང་གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་མེད་ཕྲ་
མོར་ཁས་ལེན་ནོ། །
ཆོས་ཀྱི་བདག་མེད་ཕྲ་རག་གི་རྣམ་བཞག་ཁས་མི་ལེན་ཏེ། གཞི་གྲུབ་ན་ཆོས་བདག་
ཡིན་པས་ཁྱབ་པ་ཁས་ལེན་ཅིང་། ཚད་མས་གྲུབ་པ་ཐམས་ཅད་དགག་བྱར་མི་འདོད་
པའི་ཕྱིར་རོ། །སེམས་ཙམ་པས་བདེན་བཞི་དང་། གང་ཟག་རྟག་གཅིག་རང་དབང་
ཅན་གྱིས་གྲུབ་པས་སྟོང་པ་གང་ཟག་གི་བདག་མེད་རག་པ་དང༌། གང་ཟག་རང་རྐྱ་
ཐུབ་པའི་རྫས་ཡོད་ཀྱི་སྟོང་པ་གང་ཟག་གི་བདག་མེད་ཕྲ་མོ་བཞེད་དེ། དེ་ཇི་འདྲ་
ཞིག་ལ་འཇོག་སྙམས་ན། ཕུང་པོ་ལྔ་ལ་མ་ལྟོས་པ་ལྟ་བུའི་ཕུང་པོ་ལ་དབང་བསྒྱུར་
བའི་རྗེ་བོ་ལྟ་བུ་ཞིག་ལ་འཇོག་གོ །གཟུགས་དང་གཟུགས་འཛིན་ཚད་མ་རྫས་གཞན་
256

ཌ དབུ་མའི་སྟོང་ཐུན།  ེ་ཎ
གྱིས་སྟོང་པ་ཆོས་བདག་མེད་རག་པ་དང༌། གཟུགས་དང་གཟུགས་འཛིན་རྟོག་པའི་
ཞེན་གཞིར་རང་གི་མཚན་ཉིད་གྲུབ་པས་སྟོང་པ་ཕྲ་མོར་འདོད་དོ། །བདག་མེད་རག་
པ་ལ་སྟོང་ཉིད་ཞེས་མི་འདོད་ཀྱང༌། ཕྲ་མོ་གཉིས་ལ་སྟོང་ཉིད་ཞེས་བཞེད་དོ། །འདི་
ལུགས་ལ་མཚན་ཉིད་གསུམ་གྱི་རྣམ་བཞག་ལས། ཀུན་བརྟགས་ནི་ཇི་ལྟར་བཏགས་
པ་ལྟར་རང་གི་མཚན་ཉིད་ཀྱིས་མེད་ལ་མིང་བརྡས་བཏགས་ཙམ་པའོ། །དེའང་སེམས་
ལས་གཞན་པའི་གཟུགས་སོགས་མེད་ཀྱང་། ཡུལ་གཟུགས་སོགས་ཀྱི་གོ་ས་དེ་ན་
གཏན་མེད་པར་ཡང་མི་བཞེད། མེད་རྒྱུའི་ཀུན་བཏགས་ནི་མཚན་ཉིད་ཆད་པའི་ཀུན་
བཏགས་བདག་གཉིས་ལྟ་བུ་གཏན་མེད་པའོ། །ཡོད་རྒྱུའི་ཀུན་བཏགས་ནི། ངོ་བོ་
དང་ཁྱད་པར་གྱི་གཞིར། རང་གི་མཚན་ཉིད་ཀྱིས་གྲུབ་པར་སྔོན་པོ་ཕྱི་རོལ་གྱི་དོན་
དང་སྔོན་པོ་སྔོན་པོར་སྣང་བའོ།།གཞན་དབང་ནི། རྒྱུ་རྐྱེན་གཞན་གྱི་དབང་ལས་
སྐྱེས་ཞིང་སྐྱེ་ནས་ཀྱང་སྐད་ཅིག་ལས་ལྷག་པར་གནས་པའི་རང་དབང་མེད་པས་གཞན་
དབང་ཞེས་བྱའོ། །
དེ་ནི་སྣོད་བཅུད་ཀྱི་འཇིག་རྟེན་ཕུང་པོ། དེ་དག་གི་རྒྱུ་ལས་ཉོན་རྣམས་སོ། །ཡོངས་
གྲུབ་ནི་རྣམ་དག་ལམ་གྱིས་དམིགས་པ་མཐར་ཐུག་ཡིན་པ་ཡོངས་གྲུབ་དོན་དམ་གྱི་
མཚན་ཉིད་ཞེས། དམིགས་པ་དེ་ལ་དམིགས་པས་ཡུལ་ཅན་གྱི་བློ་དག་པར་བྱེད་པས་
སོ༑ ༑གཞན་དབང་སོགས་ལ་དེ་མེད་པས་སོ། །གཞི་བསྡུ་བའི་དབང་དུ་བྱས་ན། རྣམ་
དག་ལམ་གྱིས་དམིགས་པ་མཐར་ཐུག་ཡིན་པས་དོན་དམ་དང་། ཕྱི་རོལ་དོན་སྣང་
གིས་སྟོང་པའི་བདག་གཉིས་ཀྱི་ངོ་བོ་བཀག་པའི་ཆ་ངོ་བོ་ཉིད་མེད་པ་ཞེས་བྱའོ། །
འདི་པའི་ལུགས་ལ་དོན་དམ་བདེན་པ་ཡིན་ན་རང་གི་མཚན་ཉིད་ཀྱིས་གྲུབ་པ་དགོས་
ཀྱང་ཀུན་རྫོབ་བདེན་པ་ཡིན་ན་དེ་གྲུབ་མི་དགོས་ཏེ། གཞན་དབང་གིས་བསྡུས་པའི་
257

མཁན་ཆེན་ངག་དབང་དཔལ་བཟང་གིས་མཛད།
ཆོས་རྣམས་རང་མཚན་གྱིས་གྲུབ་ཀྱང་། ཀུན་བཏགས་ཀྱི་ཆོས་རྣམས་རང་མཚན་
གྱིས་མ་གྲུབ་པའི་ཕྱིར། རྫུན་པ་ཡིན་ན་རྫུན་པར་གྲུབ་མི་དགོས་ཏེ། གཞན་དབང་
དེ་རྫུན་པ་ཡིན་ཀྱང་རྫུན་པར་མ་གྲུབ་དེ་བདེན་པར་གྲུབ་པས་སོ། །དེས་ན་དངོས་
པོ་ཐམས་ཅད་བདེན་པར་གྲུབ་པ་དང་རྫུན་པའི་གཞི་མཐུན་དུ་འདོད། རྫུན་པར་
བཞག་པའི་རྟེན་བདེན་གྲུབ་རེ་ཁས་ལེན་རྣམ་ཤེས་བདེན་པར་གྲུབ་ཀྱང་། རྣམ་ཤེས་
Kཕྱི་རོལ་གྱི་བདེན་པར་མ་གྲུབ་ཞེས་བྱའོ།།72
ཆོས་ཉིད་ཐམས་ཅད་བདེན་གྲུབ་དང་བདེན་པའི་གཞི་མཐུན་དུ་འདོད། ཆོས་ཉིད་
ལས་གཞན་པའི་འདུས་མ་བྱས་ཐམས་ཅད་རྫུན་པར་གྲུབ་པ་དང་རྫུན་པའི་གཞི་མཐུན་
དུ་འདོད་དོ། །རང་རྒྱུད་གོང་འོག་གཉིས་ལས། འོག་མས་གཟུང་འཛིན་རྫས་གཞན་
གྱིས་སྟོང་པར་རྟོགས་པའི་ཡེ་ཤེས་ཁས་མི་ལེན་ཞིང༌། ཕྱི་རོལ་དོན་འཛིན་གྱི་རྟོག་
པ་ཤེས་སྒྲིབས་སུ་མི་འདོད་པའི་ཁྱད་པར་མ་གཏོགས་འདྲ་བས་གང་ཟག་རྟག་གཅིག་
རང་དབང་ཅན་གྱིས་སྟོང་པ་གང་ཟག་བདག་མེད་རག་པ་དང་། གང་ཟག་རང་རྐྱ་
ཐུབ་པའི་རྫས་ཡོད་ཀྱི་སྟོང་པ་གང་ཟག་གི་བདག་མེད་ཕྲ་མོ་གཟུགས་དང་གཟུགས་
འཛིན་ཚད་མ་རྫ་ས་གཞན་གྱིས་སྟོང་པ་ཆོས་ཀྱི་བདག་མེད་རགས་པ་དང་། ཆོས་ཐམས་
ཅད་བདེན་གྲུབ་ཀྱིས་སྟོང་པ་ཆོས་བདག་མེད་ཕྲ་མོར་བཞེད་དོ། །ཐལ་འགྱུར་བས།
གང་ཟག་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་གང་ཟག་གི་བདག་མེད་རགས་པ་
དང་༑ གང་ཟག་བདེན་པས་སྟོང་པ་གང་ཟག་གི་བདག་མེད་ཕྲ་མོར་འདོད་དེ། བདག་
མེད་ཕྲ་མོ་སྟོང་གཞིའི་སྒོ་ནས་འབྱེད་ཀྱི། དགག་བྱའི་སྒོ་ནས་མི་འབྱེད་པས། གཞི་
གང་ཟག་དང་ཕུང་སོགས་ཀྱི་སྟེང་དུ་དགག་བྱ་བདེན་གྲུབ་བཀག་པས། གང་ཟག་
དང་ཆོས་ཀྱི་བདག་མེད་ཕྲ་མོ་ཕྲ་རག་མེད་པར་བཞེད་དོ། །དེའང་རང་རྒྱུད་པས་བདག་
258

དབུ་མའི་སྟོང་ཐུན།
གཉིས་པོ་དམིགས་པས་མི་འབྱེད་པར་འཛིན་སྟངས་ཀྱི་སྒོ་ནས། གཞི་གང་ཟག་ལ་
རང་རྐྱ་ཐུབ་པའི་རྫས་ཡོད་དུ་འཛིན་པ་གང་ཟག་གི་བདག་འཛིན་དང༌། དེ་བདེན་
པར་འཛིན་པ་ཆོས་བདག་ཏུ་བཞེད་ལ། ཐལ་འགྱུར་བས་དམིགས་པའི་གཞི་གང་
ཟག་དང༌། ཆོས་ཀྱི་ཁྱད་པར་འཇོག་པ་ལས་འཛིན་སྟངས་ལ་བདེན་འཛིན་གྱི་རྣམ་
པ་ལ་དབྱེ་བ་མི་མཛད་དོ། །རྟགས་གསལ་ཞེས་པའི་གསལ་བ་དེ་སྔ་མའི་ཐལ་བ་དེ་
ལ་གོ་དགོས་། ཤེས་བྱ་ཆོས་ཅན་ཞེས། ཆོས་ཅན་བྱེ་བྲག་པ་ལ་མ་བཟུང་བར་སྤྱི་ཙམ་
པའོ༑ ༑ཐལ་འགྱུར་གྱི་ཐལ་བ་ཕལ་ཆེར་ཕ་རོལ་པོ་རང་གི་འདོད་པ་ལ་བརྟེན་ནས་
མི་འདོད་པ་ཐལ་བར་སྒྲུབ་པ་ཡིན་པས། ཕ་རོལ་པའི་འདོད་པ་དེའི་སྒོ་ནས་གནོད་
པ་སྟོན་ནོ། །རང་རྒྱུད་པའི་བདག་མེད་འདི་སེམས་ཙམ་པ་བཞིན་དུ་གང་ཟག་རང་
རྐྱ་ཐུབ་པས་སྟོང་། ཕུང་པོ་རང་མཚན་གྱིས་གྲུབ་པར་འདོད་པ་གཉིས་གཞན་དབང་
བདེན་གྲུབ་དང་ཀུན་བཏགས་བདེན་མེད་འདོད་པ་དང་མཚུངས་སོ། །
མཁས་གྲུབ་རྗེའི་མངོན་རྟོགས་རྒྱན་གྱི་འགྲེལ་ཚུལ་རྗེ་ཡབ་སྲས་གཉིས་དང་ཅུང་མི་
མཐུན། ཚད་མ་འབྲེལ་ཚུ་ལའང་མི་མཐུན། རྣམ་བཤད་སྙིང་རྒྱན་ལས་མཁས་པ་ཁ་
ཅིག་ཞུ་ས་རྗེ་རིན་པོ་ཆེ་ཡིན། འཁོར་གསུམ་ནི་དམ་བཅའ་ལ་ཚད་མའི་བསལ་བ་
འབབ། རྟགས་ཁྱབ་གཉིས་ཁས་བླང་གིས་གྲུབ་པ་ཞིག་ལ་བཞེད་དོ། །ཐོས་བསམ་
བ་བསྒོམ་གསུམ་གྱི་བློ་ལ་དོན་དམ་དང༌། བློ་དེའི་ཡུལ་སྟོང་ཉིད་དེ་རྙེད་པ་དོན་དམ་
དང་༑ རང་བཞིན་གྱིས་གྲུབ་པ་དོན་དམ་པར་གྲུབ་པ་ཞེས་གསུམ་ལས་འཇོག་ཚུལ་
ཕྱི་མའི་དབང་དུ་བྱས་པ་སྟེ། བདེན་གྲུབ་ལ་རྟག་པས་ཁྱབ་ཀྱང༌། རྟག་པ་ལ་བདེན་
གྲུབ་ཀྱིས་མ་ཁྱབ་གསུང་། རི་རྭ་སོགས་རྟགས་ཆོས་ཐ་དད་མེད་པའི་དཔེའོ། །སྐྱེས་
པ་ཁོ་མ་སྐྱེས་པ་སོགས་ཀྱི་དོན་ནི། དོན་དམ་གྱི་ཁྱད་པར་མ་སྦྱར་བས་ཡིན་ཏེ། རང་
259

མཁན་ཆེན་ངག་དབང་དཔལ་བཟང་གིས་མཛད།
ལུགས་ལ་ཐ་སྙད་དུ་སྐྱེ་བས་དོན་དམ་པར་མ་སྐྱེས་པ་ཡིན་ནོ། །ཞེས་བརྗོད་དགོས་
ཏེ༑ འཕགས་པ་ལྷས་ཡོད་མིན་མེད་མིན་གཉིས་ཀ་མིན། གཉིས་ཀའི་བདག་ཉིད་
མིན་པའང་མིན། །མཐའ་བཞི་རྣམ་པར་གྲོལ་བ་ཡི། །དེ་ཉིད་དབུ་མ་པ་ཡིས་རིག །
ཅེས་དང་། འཇུག་པ་ལས། ཡོད་ན་སྐྱེད་བྱེད་ཅི་དགོས་མེད་ནའང་དེས་ནི་ཅི་ཞིག་བྱ།
ཞེས་པར། ཆོས་རྣམས་དོན་དམ་པར་ཡོད་པའང་མིན། ཆོས་རྣམས་གཏན་ནས་མེད་
པའང་མིན། །ཆོས་རྣམས་ཡོད་མེད་གཉིས་ཀ་མིན། །ཆོས་ཐམས་ཅད་ཡོད་མེད་གང་
ཡང་མིན་པ་མིན། །ཞེས་པའི་དོན་ཡིན་པར་འཇུག་པ་རང་འགྲེལ་དུ་བཤད་དོ། །ཡོད་
མཐའ་རྟག་མཐའ་སྒྲོ་འདོགས་ཀྱི་མཐའ་རྣམས་དོན་གཅིག མེད་མཐའ་ཆད་མཐའ་
བསྐུར་འདེབས་ཀྱི་མཐའ་རྣམས་དོན་གཅིག སེམས་ཙམ་པའི་ལུགས་ཀྱི་བསྐུར་འདེབས་
ཀྱི་མཐའ་གྲུབ་མཐས་བཞག་པ་ཁོ་ནས་དབུ་མ་པ་ཆད་མཐར་འཇོག་སྟེ་དབུ་མ་པས་
གཞན་དབང་བདེན་གྲུབ་བཀག་པས་ངོ་བོ་ཉིད་གསུམ་པོ་ལ་བསྐུར་པ་བཏབ་པར་
བཞེད་དོ། ། ༈ མཐའ་དང་མཐར་འཛིན་དོན་མི་གཅིག་མཐའ་ནི་ཐ་སྙད་དུ་མེད་ལ།
མཐར་འཛིན་ཐ་སྙད་དུ་ཡོད་པས་སོ། །
༈ བདེན་གཉིས་ངོ་བོ་གཅིག་ལ་ལྡོག་པ་ཐ་དད་ཀྱི་གནད། ཆོས་ཅན་རྣམས་ཆོས་ཉིད་
བདེན་སྟོང་ལས་ངོ་བོ་ཐ་དད་ན་བདེན་གྲུབ་ཏུ་འགྱུར་བའི་ཕྱིར། བདེན་པ་མེད་པ་
དང་ཀུན་རྫོབ་ཏུ་ཡོད་པ་གཉིས་ངོ་བོ་གཅིག་ལ་ལྡོག་པ་ཐ་དད་ཡིན་ནོ། །དེའང་ཀུན་
རྫོབ་ཏུ་ཡོད་པ་དེ་ཉིད་བདེན་སྟོང་དང་ངོ་བོ་གཅིག་ཡིན། བདེན་སྟོང་དུ་ཡོད་པ་དེ་
ཉིད་ཀུན་རྫོབ་ཏུ་ཡོད་པ་དང་ངོ་བོ་གཅིག་ཡིན་ཏེ། ཀུན་རྫོབ་ཏུ་ཡོད་པ་ལས་ཀྱང་
བདེན་སྟོང་ངོ་བོ་གཞན་མ་ཡིན། བདེན་སྟོང་ལས་ཀྱང་ཀུན་རྫོབ་ཏུ་ཡོད་པ་ངོ་བོ་གཞན་
མ་ཡིན་པའི་ཕྱིར་རོ། །ཞེས་སྟོང་ཉིད་བཞི་སྦྱོར་ལ་གོ་བ་ཆགས་དགོས། ༈ ཐལ་རང་
260

=0ux དབུ་མའི་སྟོང་ཐུན། ༡
གཉིས་ཀས་ཆོས་རྣམས་བློས་ཕར་བཞག་པ་དང་། རྟོག་པས་ཕར་བཏགས་པར་ཁས་
ལེན་ཀྱང་བཏགས་ལུགས་ལ་མི་འདྲ་སྟེ། རང་རྒྱུད་པས་བློས་འཇོག་རྒྱུ་དང་རྟོག་པས་
འདོགས་རྒྱུའི་ཆོས་དེའི་ངོ་བོ་ཞིག་དང་པོ་ནས་ཡུལ་རང་ངོས་ནས་ཡོད་པར་འདོད་དེ།
དེ་ལ་ཆོས་རྣམས་སྣང་ཕྱོགས་ནས་བློ་གནོད་མེད་ལ་སྣང་བའི་དབང་གིས་བཞག་པ་
ཙམ་དང་། ཡུལ་རང་གི་སྡོད་ལུགས་ཀྱི་ངོས་ནས་ཚུར་གྲུབ་པའི་ཉིས་ཚོགས་ཞིག་དགོས་
པར་བཞེད་དོ། ། ༈ ཐལ་འགྱུར་བས། འཕྲལ་གྱིས་འཁྲུལ་རྒྱུས་མ་བསླད་པ་བློ་གནོད་
མེད་ལ་སྣང་བའི་དབང་གིས་བཞག་པ་ཙམ་ཞེས་པའི་ཙམ་སྒྲས་གང་གཅོད་ན། བློ་
དེས་བཞག་པའི་རང་ངོས་ནས་གྲུབ་པ་ཡོད་པར་བཞེད་པ་དེ་མི་གཅོད་ལ། དེའི་དབང་
གིས་བཞག་པ་མིན་པར་རང་གི་སྡོད་ལུགས་ཀྱི་ངོས་ནས་གྲུབ་པ་གཅོད་དོ། །
དེས་ན་ཆོས་ཐམས་ཅད་རྟོག་པ་དང་མིང་གིས་བཏགས་པ་ཙམ་གྱི་སྟེང་ནས་རྣམ་བཞག་
ཐམས་ཅད་འཇོག་པ་འཐད་པས། དེ་ཙམ་གྱིས་མ་ཚིམ་པར་གཟུགས་སོགས་ཀྱི་བཏགས་
དོན་བཙལ་ན་ནམ་ཡང་མི་རྙེད་ཅིང་རྣམ་བཞག་ཐམས་ཅད་མི་འཐད་པར་འགྱུར་རོ། །
བཏགས་པ་ལྟར་ཁས་བླངས་པ་ལ་ཚད་མས་གནོད་མི་གནོད་ཀྱི་ཁྱད་ཡོད་པའི་ཕྱིར།
དེས་ན་དེ་གཉིས་ཡོད་མེད་ཀྱི་ཁྱད་པར་ཡུལ་དེའི་རང་ངོས་ནས་འབྱེད་མི་ནུས་པའི་
ཕྱིར་རོ། །ཐ་སྙད་པའི་བློ་གཞན་གྱི་གནོད་པ་ཡོད་མེད་ལེགས་པར་ཕྱེས་པའི་འཇོག་
མཚམས་ངེས་དགོས་སོ། །དེའང་འཇིག་རྟེན་ཤེས་ངོ་ལ་ལྟོས་ཏེ་ཀུན་རྫོ་བ་ལ་ཡང་ལོག་
གཉིས་སུ་འབྱེད་ཀྱི། རང་ལུགས་ལ་ཡང་དག་ཀུན་རྫོབ་མེད་པའི་ཕྱིར་ཀུན་རྫོབ་ལ་
ཡང་ལོག་གཉིས་སུ་མི་འབྱེད་དོ། །དེའི་རྒྱུ་མཚན་ཡང༌། ཀུན་རྫོབ་ལ་ཇི་ལྟར་སྣང་
བ་ལྟར་གྲུབ་མ་གྲུབ་གཉིས་སུ་དབྱེ་མི་རིགས་པའི་ཕྱིར་ཏེ། ཀུན་རྫོབ་ཡིན་ན་སྣང་
བ་ལྟར་མ་གྲུབ་པས་ཁྱབ་པའི་ཕྱིར་རོ། །འོན་ཀྱང་གཞལ་བྱ་རྫུན་པ་འཇོག་པ་ལ་
261

མཁན་ཆེན་ངག་དབང་དཔལ་བཟང་གིས་མཛད།
གཞལ་བྱེད་འཁྲུལ་བས་འཇོག་པ་ཤིན་ཏུ་འཐད་པར་བཞེད་དོ། །དེས་ན་འདི་ལུགས་
ཀྱི་ཚད་མའི་མཚན་ཉིད་རང་གི་འཛིན་སྟངས་གི་གཙོ་བོ་ལ་མི་འཁྲུལ་བའི་ཤེས་པ་ཚད་
མའི་མཚན་ཉིད་དུ་འཇོག མདོ་སྡེ་བས་གསར་དུ་ཞེས་པས་ཡུལ་ལ་གོ་བས་ཡུལ་ལ་
རང་མཚན་ཡོད་མེད་དཔྱད་པ་འདི་ལུགས་དོན་དམ་པར་དཔྱད་པར་འགྲོའོ།
༈ མངོན་སུམ་ནི་ཡུལ། ཚད་མ་ནི་བློའི། ༈ ཡང་འདི་ལུགས་ཀྱི་འཇིག་རྟེན་ཤེས་ངོ་
ཞེས་པའི་ཤེས་པ་དེའང་ཐ་སྙད་པའི་ཚད་མ་གང་ཡིན་ལ་མི་བྱེད་ཀྱི། སྟོང་ཉིད་རྟོགས་
མ་མྱོང་པའི་འཇིག་རྟེན་པའི་བློ་རང་དགའ་བ་དང༌། དེ་ལ་ལྟོས་པའི་ཚད་མ་ཞིག་ལ་
བྱའོ༑ ༑དེ་ཡང་ཤེས་པ་གང་ཞིག་སྟོང་ཉིད་རྟོགས་མ་མྱོང་བའི་གང་ཟག་གི་རྒྱུད་ཀྱི་ཐ་
སྙད་པའི་ཚད་མས་ལོག་ཤེས་སུ་རྟོགས་མི་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་
ཡུལ་ཅན་ཡང་དག་པ་དང་། ཤེས་པ་གང་ཞིག་སྟོང་ཉིད་རྟོགས་མ་མྱོང་པའི་གང་ཟག་
གི་རྒྱུད་ཀྱི་ཐ་སྙད་པའི་ཚད་མས་ལོག་ཤེས་སུ་རྟོགས་ནུས་པ་དེ་འཇིག་རྟེན་ཤེས་ངོ་ལ་
ལྟོས་ཏེ་ཡུལ་ཅན་ལོག་པ་ཡིན། མཚན་གཞི་ནི་རིམ་པ་བཞིན། གཟུགས་འཛིན་མིག་
ཤེས་དང༌། གཟུགས་བརྙན་འཛིན་པའི་ཤེས་པ་ལྟ་བུའོ། །ཡུལ་ལའང་དེ་བཞིན་དུ།
ཡུལ་ཀུན་རྫོབ་གང་ཞིག་སྟོང་ཉིད་རྟོགས་མ་མྱོང་པའི་གང་ཟག་གི་རྒྱུད་ཀྱི་ཚད་མས་
སྣང་བ་ལྟར་མ་གྲུབ་པར་རྟོགས་མི་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡུལ་ཚད་
མས་སྣང་བ་ལྟར་མ་གྲུབ་པར་རྟོགས་ནུས་པ་དེ་འཇིག་རྟེན་ཤེས་ངོ་ལ་ལྟོས་ཏེ་ཡུལ་
ལོག་པ་ཡིན་ནོ། །མཚན་གཞི་རིམ་པར་གཟུགས་དང་གཟུགས་བརྙན་ལྟ་བུའོ། །དེས་
ན་འཇིག་རྟེན་ཤེས་ངོའི་ཡང་དག་ཡིན་ན་ཡང་དག་པ་དང་བདེན་པ་ཡིན་མི་དགོས་ཤིང༌།
འཇིག་རྟེན་ཤེས་ངོ་ལ་ལྟོས་ཏེ། ཡང་དག་ཀུན་རྫོབ་འཇོག་ཅེས་པའང་དེའི་ཤེས་ངོར་
ལྟོས་ཏེ་ཡང་དག་དང་སྤྱིར་ཀུན་རྫོབ་ཡིན་པས་དེ་ལྟར་བཤད་ཀྱི། དེའི་ཤེས་ངོར་ལྟོས་
262

pe:%! དབུ་མའི་སྟོང་ཐུན།
ཏེ་ཡང་དག་དང་ཀུན་རྫོ་བ་ཀྱི་གཞི་མཐུན་ཡོད་པར་བཤད་པ་ནི་མིན་ནོ། །དེས་ན་ཡང་
དག་པ་དེ་འཇིག་རྟེན་པའི་ཐ་སྙད་ལ་ལྟོས་ཏེ་དེའི་བདེན་པ་ཙམ་ལ་བྱེད་དགོས་པར་
གསུང་ཏེ། དེས་ནི་རྫ་ས་བརྐུས་པ་ལ་བརྐུས་སོ་ཞེས་སྨྲས་པ་ལྟ་བུའོ། །ཀུན་གཞི་ཁས་
ལེན་ན་དེ་ཐ་སྙད་དཔྱོད་བྱེད་ཀྱི་ཚད་མས་མི་འགྲུབ་པས་དེའི་བཏགས་དོན་རིགས་པས་
བཙལ་ནས་འཇོག་དགོས་ལ། དེ་ལྟར་ན་མི་འདོད་བཞིན་དུ་རང་མཚན་ཁས་ལེན་
དགོས་ན། རང་མཚན་མི་འདོད་པའི་གནད་ཀྱིས་ཁྱད་ཆོས་བརྒྱད་པོ་ཕར་སྤྲོ་ཞིང༌།
ཚུར་དེར་འདུས་པའི་ཕྱིར་རོ། །
༈ ཞིག་དངོས་ལ་ཞིག་པ་རྒྱུས་བསྐྱེད་པ་དང་། ཞིག་པས་འབྲས་བུ་བསྐྱེད་པའི་རྒྱུ་
མཚན་གཉིས་ཀྱི་སྒོ་ནས། རྒྱུ་རྐྱེན་གཞན་གྱིས་དབང་གི་བྱུང་བ་རྣམས་དངོས་པོའི་
མཚན་ཉིད་དུ་བཏགས་པས་སོ། །ཡུལ་རང་ངོས་ནས་གྲུབ་པའི་རྒྱུ་འབྲས་ཀྱི་རྗེས་སུ་
འགྲོ་ལྡོག་མ་ཞིག་པའི་ལས་ལའང་མེད་ལ། ཐ་སྙད་ཀྱི་དབང་གིས་བཞག་པ་ཙམ་
གྱི་རྗེས་སུ་འགྲོ་ལྡོག་ཞིག་པ་ལའང་ཡོད་པའི་ཕྱིར་རོ། ། ༈ འདི་ལུགས་ལ་ཉོན་མོངས་
པ་ཅན་མ་ཡིན་པའི་མ་རིག་པ་ཞེས་བཤད་པའང་གནས་ལུགས་ཕྲ་མོ་རྟོགས་པ་ལ་
སྒྲིབས་བྱེད་ཡིན་པའི་ཆ་ནས་བཞག་སྟེ། དེའི་ངོ་བོ་ཇི་ལྟ་བུ་ཞེ་ན། འཇུག་པ་རང་
འགྲེལ་ལས། གང་གི་སེམས་ཀྱི་རྒྱུད་འབག་པར་བྱེད་ཅིང་སྒོ་བར་བྱེད་ལ། རྗེས་སུ་
བགྲོད་པར་བྱེད་པ་དེ་ནི་བག་ཆགས་ཏེ། ཉོན་མོངས་པའི་མུར་འཐུག་པ་དང་། གོམ་
པའི་རྩ་བ་དང་། བག་ཆགས་ཞེས་བྱ་བ་ནི་རྣམ་གྲངས་སོ། །དེ་ནི་ཟག་པ་མེད་པའི་
ལམ་གྱི་ཉོན་མོངས་པ་སྤངས་སུ་ཟིན་ཀྱང༌། ཉན་ཐོས་དང་རང་རྒྱལ་གྱིས་སྤངས་བར་
མི་ནུས་ཏེ། ཏིལ་དང་མར་དང་མེ་ཏོག་ལ་སོགས་པ་བསལ་དུ་ཟིན་ཀྱང་། བུམ་པ་
དང་སྣམ་བུ་ལ་སོགས་པ་རྣམས་ལ་དེ་དང་ཕྲད་པས་ཡོན་ཏན་ཕྲ་མོ་དམིགས་པ་བཞིན་
263

མཁན་ཆེན་ངག་དབང་དཔལ་བཟང་གིས་མཛད།
ནོ༑ ༑ཞེས་གསུང་པས་ཤེས་པར་གྱུར་པའི་ཤེས་སྒྲིབས་མེད་པར་གསུངས་སོ། །ལུགས་
གཞན་ལ་ཤེས་སྒྲིབས་དང་ཤེས་པའི་གཞི་མཐུན་ཡོད་པར་བཤད་པ་འགའ་ཡོད་དོ། ། ༈
ཡིད་ཤེས་ཉོན་མོངས་དང་ལྡན་ཀྱང༌། ཉོན་མོངས་དངོས་མ་ཡིན་ཏེ། རྩ་ཉོན་དང་ཉེ་
ཉོན་གང་ཡང་མ་ཡིན་པའི་ཕྱིར་རོ། ། མ་ཟ
ཁ་
༈ ཐེག་ཆེན་མཐོང་ལམ་བར་ཆད་མེད་ལམ་རང་རྒྱུད་ལ་སྐྱེས་ཟིན་དུས་མཐོང་སྤང་སྤང་བའི་
སྤང་བ་རང་གི་རྒྱུད་སྟེང་དུ་མངོན་དུ་བྱས་པ་དང༌། རྣམ་གྲོལ་ལམ་ཐོབ་དུས་ཐལ་རང་
གཉིས་ཀའི་ལུགས་ལ་དེའི་རྒྱུད་ཀྱི་ཡིད་ཤེས་སོགས་ཟག་མེད་ཀྱི་ངོ་བོར་གྱུར་དགོས་པ་
འདྲ། དེའི་རྒྱུད་ཀྱི་རྣམ་ཤེས་དེ་མཐོང་ལམ་པ་དེའི་མཚན་གཞིར་འཇོག་གོ །སྒོམ་
སྤང་གི་ས་བོན་ཀུན་གཞི་ཁས་ལེན་ན་དེ་དང༌། མི་ལེན་པ་འདི་ལུགས་ལ་ཕུང་པོ་ལ་
བརྟེན་ནས་བཏགས་པའི་ང་ཙམ་གྱི་སྟེང་དུ་སྤང་བྱ་ལྷག་མའི་ས་བོན་ཡོད་པར་བཞེད་
དོ། ། ༈ རང་རྒྱུད་པ་མན་ཆད་ལ་གང་ཟག་རང་རྐྱ་ཐུབ་པའི་བདག་མེད་ལས་མེད་ལ།
ཐལ་འགྱུར་བས་སྔ་མ་དེ་རག་པ་དང༌། གང་ཟག་རང་མཚན་གྱིས་གྲུབ་པའི་སྟོང་པ་
གང་ཟག་གོ་བདག་མེད་ཕྲ་མོར་བཞེད་དོ། ། ༈ མདོ་སྡེ་བས་ཚད་མ་གཉིས་མི་འགལ་
བར་བཞེད། ཐལ་འགྱུར་བས་འགལ་བར་བཞེད། ཚད་མ་དང་བཅད་ཤེས་གཞི་མཐུན་
དུའང་བཞེད་དེ་སྒྲ་མི་རྟག་པར་རྟོགས་པའི་རྗེས་དཔག་སྐད་ཅིག་གཉིས་པ་དེ་རྟོག་པར་
གྱུར་པའི་མངོན་སུམ་ཚད་མ་དང་། གཟུགས་འཛིན་དབང་པོའི་མངོན་སུམ་སྐད་ཅིག་
གཉིས་པ་དེ་རྟོག་མེད་དུ་གྱུར་པའི་མངོན་སུམ་ཚད་མ་ཡིན་པའི་ཕྱིར་རོ། ། ༈ བདེན་
གཉིས་ཀྱི་དབྱེ་གཞི་ཤེས་བྱ་ཙམ་ལ། ཡིག་ཆ་སྔ་མ་རྣམས་ལས། མཐོང་བ་རྫུན་པ་
ཐ་སྙད་དཔྱོད་བྱེད་ཚད་མས་རྙེད་དོན་དེ་ཀུན་རྫོབ་བདེན་པའི་མཚན་ཉིད་དང་། ཡང་
དག་པའི་མཐོང་བ་མཐར་ཐུག་དཔྱོད་བྱེད་ཀྱི་ཚད་མས་རྙེད་དོན་དེ་དོན་དམ་བདེན་
264

དབུ་མའི་སྟོང་ཐུན།
པའི་མཚན་ཉིད་དོ། །ཞེས་བཞག་པ་ནི་སྤྱིར་བཏང་ཙམ་སྟེ་མཉམ་རྗེས་གཅིག་ཏུ་མ་
སོང་བའི་རྒྱུན་མཐའ་མན་ཆད་ཀྱིས་ཡུལ་འཇལ་ཚུལ་ཐམས་ཅད་ལ་ཁྱབ་ནའང་། སངས་
རྒྱས་འཕགས་པའི་ཇི་ལྟ་ཇི་སྙེད་མཁྱེན་པའི་ཡེ་ཤེས་རེ་རེས་ཀྱང་བདེན་པ་གཉིས་ཀ་ཅིག་
ཆར་དུ་འཇལ་ཚུལ་དང་བཅས་པ་ལ་མ་ཁྱབ་པས། དེའང་བསྡུ་བའི་ཕྱིར་དང་། དུས་
ཕྱེས། རི་རྭ་ཆོས་ཅན། ཀུན་རྫོབ་བདེན་པ་ཡིན་ཏེ། ཐ་སྙད་དཔྱོད་བྱེད་ཀྱི་ཚད་མས་
རྙེད་དོན་ཡིན་པའི་ཕྱིར་སོགས་རྩོད་པས། དེ་རི་རྭ་ཙམ་ལ་ཐ་སྙད་དཔྱོད་པར་སོང་
བས་དེས་ན། རང་ཉིད་ལ་ཚད་མར་སོང་བ་ཞེས་བསྣན་དགོས་ཏེ་རི་རྭ་ལ་རང་ཉིད་
མེད་པའི་ཕྱིར་རོ། །དོན་དམ་སྐབས། རང་ཉིད་ལ་མ་བསྣན་ན་སངས་རྒྱས་ཀྱི་མཉམ་
བཞག་གི་ཡེ་ཤེས་གཅིག་གིས་བདེན་པ་གཉིས་པོ་གཟིགས་པའི་ཕྱིར་རོ། །དེའང་ཐ་
སྙད་དཔྱོད་བྱེད་ཀྱི་ཚད་མ་རང་ཉིད་ལ་ཐ་སྙད་དཔྱོད་པའི་ཚད་མར་སོང་བས་རྙེད་དོན་
དེ་ཀུན་རྫོབ་བདེན་པའི་མཚན་ཉིད། མཐར་ཐུག་དཔྱོད་པའི་ཚད་མ་རང་ཉིད་ལ་
མཐར་ཐུག་དཔྱོད་པའི་ཚད་མར་སོང་བས་རྙེད་དོན་དེ་དོན་དམ་བདེན་པའི་མཚན་ཉིད་
ཅེས་སྦྱར་དགོས་གསུང་། མཚན་གཞི་ནི་རིམ་པར་ཤེས་བྱ་ཐ་སྙད་པ་བུམ་པ་སོགས་
དང་ཤེས་པ་ཐ་སྙད་པ་བུམ་འཛིན་རྟོག་པ་སོགས་དང་བརྗོད་བྱེད་ཐ་སྙད་པ་བུམ་པའི་
མིང་ལྟ་བུ་སོགས་ཡིན་ནོ། །ཀུན་རྫོབ་བདེན་པ་ཐ་སྙད་བདེན་པ་ཀུན་རྫོབ་པ་བསླུ་
བའི་ཆོས་སྣང་ཚུལ་དང་གནས་ཚུལ་མི་མཐུན་པའི་ཆོས་རྣམས་དོན་གཅིག་གོ།དོན་
དམ་བདེན་པའི་མཚན་གཞི་ནི་བུམ་པ་རང་བཞིན་གྱིས་སྟོང་པ་ལྟ་བུ་སོགས་ཡིན། དོན་
དམ་པ་བདེན་པ། གནས་ལུགས་མཐར་ཐུག སྟོང་ཉིད་མི་བསླུ་བའི་ཆོས། སྣང་ཚུལ་
དང་གནས་ཚུལ་མཐུན་པའི་ཆོས་རྣམས་དོན་གཅིག་གོ །འདིར་ཡང་དོན་དམ་དངོས་
དང༌། མཐུན་པའི་དོན་དམ་གཉིས་ཡོད་པར་བཞེད་ལ། དེའི་དབྱེ་ཚུལ་ཡང༌། ཡུལ་
265

མཁན་ཆེན་ངག་དབང་དཔལ་བཟང་གིས་མཛད།
ཅན་དོན་དམ་དང༌། ཡུལ་དོན་དམ་གཉིས། དང་པོ་ལ་ཡུལ་ཅན་གྱི་དོན་དམ་དངོས་
དང༌། ཡུལ་ཅན་གྱི་མཐུན་པའི་དོན་དམ་གཉིས་ཡོད། དང་པོ་དང་ཡུལ་ཅན་གྱི་རྣམ་
གྲངས་མ་ཡིན་པའི་དོན་དམ་གཉིས་དོན་གཅིག་ལ། མཚན་གཞི་ནི་སྟོང་ཉིད་མངོན་
སུམ་དུ་རྟོགས་པའི་མངོན་སུམ་གྱི་ཚད་མ་ལྟ་བུ། གཉིས་པ་དང་ཡུལ་ཅན་གྱི་རྣམ་གྲངས་
བའི་དོན་དམ་གཉིས་དོན་གཅིག་ལ། མཚན་གཞི་ནི། སྟོང་ཉིད་དོན་སྤྱིའི་ཚུལ་དུ་
རྟོགས་པའི་རྗེས་དཔག་ཚད་མ་ལྟ་བུའོ། །ཡུལ་གྱི་དོན་དམ་ལའང་ཡུལ་གྱི་དོན་དམ་
དངོས་དང༌། ཡུལ་གྱི་མཐུན་པའི་དོན་དམ་གཉིས་ཡོད། དང་པོ་དང་ཡུལ་གྱི་རྣམ་
གྲངས་མ་ཡིན་པའི་དོན་དམ་གཉིས་དོན་གཅིག་ལ། མཚན་གཞི་ནི་མྱུ་གུ་བདེན་མེད་
ལྟ་བུའི་མེད་དགག་དེ་འཇོག གཉིས་པ་དང་ཡུལ་གྱི་རྣམ་གྲངས་བའི་དོན་དམ་གཉིས་
དོན་གཅིག་ལ། མཚན་གཞི་ནི། མྱུ་གུ་དང་མྱུ་གུ་བདེན་མེད་ཀྱི་ཚོག་དོན་ལྟ་བུའི་མ་
ཡིན་དགག་དེ་འཇོག་གོ །དེ་ལྟར་ཡུལ་དང་ཡུལ་རྐྱེན་གྱི་དོན་དམ་བདེན་པ་དངོས་
དང་རྗེས་མཐུན་པ་གཉིས་རེ་སྟེ་བཞི་ཡོད་པ་ལས། ཡུལ་གྱི་དོན་དམ་བདེན་པ་དངོས་
དེ་དོན་དམ་བདེན་པ་མཚན་ཉིད་པ་ཡིན་ལ། གཞན་གསུམ་ནི་དོན་དམ་བདེན་པ་
བཏགས་པ་བ་ཡིན་ནོ། །སྒྲས་བརྗོད་རིགས་ཀྱི་དབྱེ་བའི་དོན་དང་དམ་པ་སོ་སོར་
འཕྲལ་ནས་མི་འཆད་པར་ཡུལ་གྱི་སྟེང་ནས་གཞི་མཐུན་པའི་བསྡུ་བ་མཛད་ནས་སྒྲ་
བཤད་དེ་པའི་ཆོས་ཉིད་ལྟ་བུ་ལ་དོན་དམ་བདེན་པ་ཞེས་བརྗོད་པའི་རྒྱུ་མཚན་ཡོད་
དེ། དོན་ཡང་ཡིན། དམ་པའང་ཡིན། བདེན་པའང་ཡིན་པས་དེ་ལྟར་བརྗོད་པའི་
ཕྱིར། བདེན་པ་ཡིན་ཏེ། གནས་ཚུལ་དང་སྣང་ཚུལ་མཐུན་པའི་མི་བསླུ་བ་ཡིན་པའི་
ཕྱིར་རོ། །འདི་ཚིག་གསལ་ལས། དོན་ཡང་དེ་ཡིན་ལ། དམ་པའང་དེ་ཡིན་པས་
དོན་དམ་པའོ། །ཞེས་སོ། །
266

{{#50]b/} དབུ་མའི་སྟོང་ཐུན།
༈ ཡང་ཀུན་རྫོབ་བདེན་པ་ཞེས་པའི་ཚིག་ཟུར་གྱི་ཀུན་རྫོབ་ནི་བདེན་འཛིན་མ་རིག་པ་
དང༌། ཐ་སྙད་བདེན་པ་ཞེས་པའི་ཚིག་ཟུར་གྱིས་ཐ་སྙད་ནི་ཀུན་རྫོབ་བདེན་པ་ཐམས་
ཅད་ལ་གོ་ཆོག་པའི་ཕྱིར་ཁྱབ་ཆེ་ཆུང་ཡོད་དོ། །དེ་བཞིན་དུ་ཀུན་རྫོབ་བདེན་པ་དང༌།
ཀུན་རྫོབ་ཏུ་ཡོད་ཅེས་པ། ཀུན་རྫོབ་ཀྱི་ཆོས་རྣམས་བློ་ཀུན་རྫོབ་པ། བདེན་འཛིན་
དེའི་ངོར་བདེན་པ་དང་། ཐ་སྙད་ཚད་མས་ཡོད་པར་རྙེད་པའི་ཀུན་རྫོབ་ཡོད་པར་
བཞག་པའི་ཕྱིར་རོ། །དོན་དམ་དེ་ལ། ཐ་སྙད་དུའང་བདེན་པས་སྟོང་ཞེས་པའི་བདེན་
པ་དང་། དོན་དམ་བདེན་པ་ཞེས་པའི་ཚིག་ཟུར་གྱི་བདེན་པ་གཉིས་མིང་འདྲ་ཡང་
དོན་མི་འདྲ་སྟེ། སྔ་མ་ཆོས་དེ་གནས་ཚུལ་ལ་གྲུབ་པ་ལ་བརྗོད་ལ། དེ་ཐ་སྙད་དུའང་
ཡོད་པར་འདི་པས་མི་བཞེད་ཅིང༌། ཕྱི་མ་མི་བསླུ་བ་ལ་འཇུག་ལ། དེ་ནི་གནས་སྣང་
མཐུན་པའི་ཆོས་རྣམས་ཏེ། ཐ་སྙད་དུ་ཡོད་པའི་ཕྱིར་རོ། །རང་རྒྱུད་པ་ཕལ་ཆེར་གྱིས།
དོན་དམ་པ་ཞེས་པའི་དམ་པ་ཇི་ལྟ་བ་གཟིགས་པའི་འཕགས་པའི་མཉམ་བཞག་ཡེ་
ཤེས་དང་། དོན་ཞེས་པ་དེའི་ཡུལ་ཡིན་པ་ལ་བཤད་ནས་དོན་དང་དམ་པ་སོ་སོར་
འཕྲལ་ནས་འཆད་དོ།
༈ དཔྱད་སྟོབས་ཀྱིས་ཤིན་སྦྱང་འདྲེན་ཐུབ་དུས་སྦྱོར་ལམ་ལ་འཕོ། ༈ ཀུན་རྫོབ་ཀྱི་གཉིས་
སྣང་དང༌། ཡུལ་ཡུལ་ཅན་གྱི་གཉིས་སྣང་དང་། རིགས་ཤེས་རྗེས་དཔག་གིས་བདེན་
པའི་སྤྲོས་པ་ཆོད་ཀྱང་།རྟགས་ཀྱི་དགག་བྱ་སྣང་བ་དང༌། དོན་དམ་བདེན་པ་གཉིས་
སུ་སྣང་བའི་སྤྲོས་པ་མ་ཆོད་པས་སྤྲོས་པའི་གཉིས་སྣང་ངོ་།
༈ གཞན་ཡང་སྤྲོས་པ་ཅི་ལ་ཟེར་གྱི་སྔ་མ་ལ་རྟེན་འབྲེལ་བདེན་པའི་སྤྲོས་པ་དང་བྲལ་
བ་ལ་གོ་དགོས། ༈ སུམ་བཅུ་པར། རྣམ་པར་ཤེས་པ་ཞེས་པ་གཞན་དབང་དང༌།
ཤེས་བྱ་ཀུན་བཏགས་ཡིན་ནོ། ། ༈ རང་རྒྱུད་པས་གང་ཟག་གི་མཚན་གཞི་ཡིད་ཤེས་
267

མཁན་ཆེན་ངག་དབང་དཔལ་བཟང་གིས་མཛད།
འཇོག་པ་ལ་ཉམས་མཚར་དུ་རྩོད་དུས། སངས་རྒྱས་འོད་དཔག་མེད་ཆོས་ཅན། དཀོན་
མཆོག་གསུམ་ཀ་ཡིན་པར་ཐལ། དྲི་མ་མཐའ་དག་དང་བྲལ་བའི་ཡིད་ཤེས་སངས་
རྒྱས་དང་། དེ་ལམ་བདེན་ཆོས་དཀོན་མཆོག་དང་། གང་ཟག་དགེ་འདུན་དཀོན་མཆོག་
ཡིན་པའི་ཕྱིར་ཟེར་རོ། ། ༈ སངས་རྒྱས་ཀྱི་མཉམ་བཞག་ཡེ་ཤེས་དེས་ཇི་ལྟ་བ་གཉིས་
སྣང་ནུབ་པའི་ཚུལ་གྱིས་མཇལ་ཡང་ཇི་སྙེད་པ་གཉིས་སྣང་གི་ཚུལ་དུ་མཇལ་བས་དོན་
དམ་བདེན་པ་མཇལ་བའི་མངོན་སུམ་ཚད་མ་ལ་གཉིས་སྣང་མེད་པས་ཁྱབ་པ་མིན་
ནོ། །
༈ བདག་མེད་གཉིས་ལ། གྲངས་ངེས་པ། གོ་རིམ་ངེས་པ། སྒོམ་ཚུལ་དངོས་དང་གསུམ་
གྱི་དང་པོ་ནི། བདག་མེད་གཉིས་སུ་གྲངས་ངེས་སོ། །གཉིས་པ་ནི། དགག་གཞི་གང་
ཟག་གི་སྟེང་དུ་དགག་བྱ་གང་ཟག་གི་བདག་དང་། དེ་རྣམ་པར་བཅད་པ་གང་ཟག་
གི་བདག་མེད་པ་དང་། གདགས་གཞི་ཕུང་སོགས་སྟེང་དགག་བྱ་ཆོས་ཀྱི་བདག་དང༌།
དེ་རྣམ་པར་བཅད་པ་ཙམ་ཆོས་ཀྱི་བདག་མེད་གཉིས་ལ་ཕྲ་རག་མི་འོང་ཡང་། ངེས་
དཀའ་སླ་ཡོད་པས་གང་ཟག་གི་བདག་མེད་ཐོག་མར་བསྒོམ་ནས། དེ་ནས་ཆོས་ཀྱི་
བདག་མེད་སྒོམ་པའི་རིམ་པ་ངེས་ཏེ། མཉམ་བཞག་ནམ་མཁའ་ལྟ་བུའི་རྣལ་འབྱོར་
དང༌། རྗེས་ཐོབ་སྒྱུ་མ་ལྟ་བུའི་རྣལ་འབྱོར་རོ། །དང་པོ་ལ་ཐེག་མཆོག་དབུ་མའི་གནད་
ཆེན་པོ་བཞི་སྟེ། ངའོ་སྙམས་པའི་བློ་ལྷན་སྐྱེས་ལ་ཁྱད་གཞི་ངའི་རྣམ་པ་ལེགས་པར་
ཤར་ནས་ང་སྣང་བར་བྱེད་པའི་གནད་ཤེས་དང་གཅིག །སྣང་ཚུལ་དེར་གྲུབ་ན་གཅིག་
དང་ཐ་དད་ལས་ཕུང་གསུམ་མི་སྲིད་པས་ང་དང་ངའི་ཕུང་པོ་གཉིས་སྣང་ཚུལ་ལྟར་རང་
བཞིན་གྱིས་གྲུབ་ན། རང་བཞིན་གྱིས་གྲུབ་པའི་གཅིག་དང་ཟླ་བཅས་ཀྱི་ཐ་དད་གང་
རུང་དུ་ངེས་པའི་ཁྱབ་པ་ངེས་པ་དང་གཉིས། ང་དང་ངའི་ཕུང་པོ་གཉིས་རང་བཞིན་
268

དབུ་མའི་སྟོང་ཐུན། བ།
གྱིས་གྲུབ་པའི་གཅིག་དང་ཐ་དད་མ་ཡིན་པས་ངེས་པའི་ཕྱོགས་ཆོས་ངེས་པ་དང་གསུམ།
དགག་གཞི་ལ་དགག་བྱ་རྣམ་པར་བཅད་པའི་རྟགས་ཀྱི་སྒྲུབ་བྱ་ངེས་པར་བྱེད་པ་གཅིག་
དང་དུ་བྲལ་གྱི་རྟགས་ཀྱིས་བསྒྲུབ་བྱ་ངེས་པའི་གནད་དང་བཞིའོ། །དང་པོ་ནི། སྤྱིར་
ངའོ་སྙམས་པའི་བློ་ལ་ང་དོན་སྟེང་ནས་གྲུབ་པ་ལྟ་བུ་ཞིག་སྣང་ལ། བློ་རང་ཉིད་ལ་
ང་དང་དུས་མཉམ་དུ་སྣང་ཚུལ་དེ་དང་། སྣང་ཚུལ་ཞེན་དོན་དུ་བྱས་པའི་འཛིན་པ་
མེད་ན་བདེན་འཛིན་ལྷན་སྐྱེས་སུ་མི་འགྱུར་རོ། །ངའོ་སྙམས་པའི་བློ་ལྷན་སྐྱེས་ལ་
ནི་ངའི་ཁྱད་ཆོས་གང་ཡང་མི་སྣང་ལ། གདགས་གཞི་དང་གཅིག་དང་ཐ་དད་གང་གིའང་
རྣམ་པ་མི་འཆར་བར། ཁྱད་གཞི་ང་དེ་སྒྲ་སྤྱི་ཙམ་མ་ཡིན་པར་ང་དོན་སྟེང་ནས་གྲུབ་
པ་ལྟ་བུ་ཞིག་སྣང་དགོས། བློ་དེ་ལ་དེ་ལྟར་སྣང་བ་ལ་ང་རང་བཞིན་གྱིས་གྲུབ་པར་
སྣང་བ། རང་གི་ངོ་བོས་གྲུབ་པར་སྣང་བ། རང་གི་མཚན་ཉིད་ཀྱིས་གྲུབ་པར་སྣང་
བདེན་པར་གྲུབ་པ་སྣང་བ་ཞེས་ཟེར་རོ། །སྣང་ཚུལ་དེ་ལྟར་དུ་གྲུབ་ན། གཞི་བདག་
དང་བདེན་པར་གྲུབ་པ་སོགས་སུ་འགྱུར་རོ། །བློ་དེ་སྣང་ཚུལ་དེ་ལྟར་དུ་གྲུབ་པར་
འཛིན་པ་བདག་འཛིན་ལྷན་སྐྱེས་སུ་འགྱུར་རོ། །
དེ་ལྟ་བུའི་སྣང་ཚུལ་ཡོད་པས་བདག་འཛིན་ལྷན་སྐྱེས་སུ་འགྱུར་ན། མིག་ཤེས་ཀྱང་
ཆོས་ཅན། ངར་འཛིན་ལྷན་སྐྱེས་སུ་འགྱུར་བར་ཐལ། གཟུགས་དེ་ལྟར་དུ་སྣང་བའི་
ཕྱིར། དེ་ལྟ་བུའི་འཛིན་པ་ཡོད་པས་དེར་འགྱུར་ན། ངའོ་སྙམས་པའི་བློ་ཆོས་ཅན།
དེར་ཐལ། དེ་ལྟར་དུ་འཛིན་པའི་ཕྱིར། འདོད་ན། རྟོག་པ་ལ་བདེན་འཛིན་གྱིས་ཁྱབ་
པ་ཁས་བླངས་སོ། །དེས་ན་ངའོ་སྙམས་པའི་བློ་ལྷན་སྐྱེས་ལ་ང་དང་དུས་མཉམ་པའི་
ཁྱད་ཆོས་རྣམས་དང་བྲལ་བའི་ང་ཙམ་དོན་སྟེང་ནས་གྲུབ་པར་སྣང་བ་དང་། སྣང་བ་
དེ་ལྟར་དུ་གྲུབ་པར་འཛིན་པ་དང་ཞེན་པ་ཡིན་ནོ། །བྱིས་པ་ལ་མེ་ལོང་གི་ནང་དུ་བྱད་
269

མཁན་ཆེན་ངག་དབང་དཔལ་བཟང་གིས་མཛད།
བཞིན་གྱི་གཟུགས་བརྙན་སྣང་བའི་ཚེ་ན། གཟུགས་བརྙན་གྱི་ཆ་འདི་དང་འདི་བྱད་
བཞིན་དུ་སྣང་ལ། འདི་དང་འདི་མི་སྣང་བའི་ཁྱད་པར་མེད་པར་ཐམས་ཅད་བྱད་བཞིན་
དུ་སྣང་དེ་བཞིན་དུ་ངའི་ཆ་འདི་དང་འདི་དོན་སྟེང་ནས་གྲུབ་པར་སྣང་ལ། འདི་དང་
འདི་དེར་མ་གྲུབ་པའི་ཆ་མེད་པར་ཆ་ཐམས་ཅད་དོན་སྟེང་ནས་གྲུབ་པར་སྣང་ངོ་། །
གཟུགས་བརྙན་དང་གཟུགས་དངོས་གཉིས་བརྡའ་མ་བྱང་བ་ལ་གཅིག་ཏུ་འདྲེས་ནས་
སྣང་བས། དེའི་བློས་གཟུགས་བརྙན་ལ་བྱད་བཞིན་དུ་ཞེན། ངའོ་སྙམས་པའི་བློ་ལ་
དོན་སྟེང་ནས་གྲུབ་པར་སྣང་བ་དང་། ང་དོན་སྟེང་ནས་གྲུབ་པ་གཉིས་གཅིག་ཏུ་འདྲེས་
ནས་དེའི་སྣང་བ་ལ་དོན་སྟེང་ནས་གྲུབ་པར་ཞེན་པའོ། །
དཔེ་དོན་དེ་གཉིས་འཇལ་བའི་ཤེས་པ་དེ་གཉིས་ལ་དེ་འདྲ་བའི་སྣང་ཚུལ་གཉིས་མི་
སྣང་ན་བློ་དེ་གཉིས་འཁྲུལ་བར་མི་འགྱུར་ལ་དེ་གཉིས་ལ་དེ་གཉིས་སྣང་བ་ལྟར་དུ་
གྲུབ་ན་མ་འཁྲུལ་བར་དེ་གཉིས་འགྱུར་རོ། །སྐྱེ་བོའི་རྟོག་པ་དང་རྟོག་མེད་ཀྱི་ཤེས་
པ་གང་ཡིན་ཀྱང་རང་གི་མཚན་ཉིད་ཀྱིས་གྲུབ་པར་སྣང་བའི་ཕྱིར་རོ། །འཁྲུལ་ཤེས་
ཡིན་པའི་རྒྱུ་མཚན་ཡང་དེ་འོག་དེས་ན་ངའོ་སྙམས་པའི་བློ་ལྷན་སྐྱེས་ལ་ངའི་སྣང་ཚུལ་
ཇི་ལྟར་འདུག་ལེགས་པར་ཐིག་ན་དགག་བྱ་ངེས་པ་ཡིན་པས། ང་ཡི་བ་དང་ཕུང་
སོགས་གཞན་གྱི་སྟེང་དུའང་བཏགས་ཆོས་དེའི་རྣམ་པ་འཆར་ཚུལ་དང་ཞེན་ཚུལ་ཐིག་
པ་བྱའོ། །གཉིས་པ་ནི། སྣང་ཚུལ་དེ་ལྟར་གྲུབ་ན་ང་དང་ངའི་ཕུང་པོ་གཉིས་ངེས་པར་
དོན་སྟེང་ནས་གྲུབ་པའི་གཅིག་དང་། དོན་སྟེང་ནས་གྲུབ་པའི་ཐ་དད་དུ་འགྱུར་ཏེ།
དོན་སྟེང་ནས་དེ་གཉིས་ལ་ཕུང་གསུམ་ཁེགས་པའི་ཕྱིར། ཤེས་པ་གང་ལ་ཡུལ་གང་
སྣང་ཡང་ཟླ་མེད་ཀྱི་གཅིག་དང་ཟླ་བཅས་ཀྱི་ཐ་དད་དུ་སྣང་བས་ཁྱབ་སྟེ། སྣང་ཚུལ་
དེ་གཉིས་ལ་ཕུད་གསུམ་མེད་པའི་ཕྱིར། དེ་ལྟར་གཅིག་དང་ཐ་དད་དུ་མེད་པའི་ཕྱིར་
270

-16 དབུ་མའི་སྟོང་ཐུན།
བདེན་པར་མེད་པས་ཁྱབ་པའི་ཁྱབ་པ་ངེས་པའོ། །གསུམ་པ་ལ་གཉིས། དེ་གཉིས་
དོན་སྟེང་ནས་གྲུབ་པའི་གཅིག་མ་ཡིན་པར་ངེས་པ་དང༌། དེ་གཉིས་དོན་སྟེང་ནས་
གྲུབ་པའི་ཐ་དད་མ་ཡིན་པར་ངེས་པའོ། །དང་པོ་ནི། ང་དང་ཕུང་པོ་གཉིས་སྣང་ཚུལ་
དེ་ལྟར་དོན་སྟེང་ནས་གྲུབ་པའི་གཅིག་ཡིན་ན་ཐ་དད་གཏན་མེད་ཀྱི་གཅིག་ཏུ་གྲུབ་
དགོས། དེ་ལྟར་ད་ལྟར་གྱི་ཕུང་པའང་དེ་ལྟར་དུ་འགྱུར་བས། ང་ད་ལྟར་གྱི་ལུས་སེམས་
ཚོགས་ཙམ་དང་གཅིག་ཡིན་ནམ། སོ་སོ་བ་དང་གཅིག་ཡིན། དང་པོ་ལྟར་ན་དེ་ལྟ་
བུའི་ཚོགས་ཙམ་དང་བཅས་ཏེ། ཚེ་སྔ་མ་ནས་འདིར་འོང་བ་དང་། འདི་ནས་ཕྱི་མར་
འགྲོ་བར་ཐལ། ང་ད་ལྟར་གྱི་དེ་དང་གཅིག་ཡིན་པའི་ཕྱིར་རོ། །གཉིས་པ་ལྟར་ན།
ལུས་དང་གཅིག་ཡིན་ནམ། སེམས་དང་གཅིག་ཡིན། དང་པོ་ལྟར་ན། ལུས་ཀྱི་ཡན་
ལག་ཚོགས་ཙམ་དང་གཅིག་ཡིན་ནམ། རེ་རེ་བ་དང་གཅིག་ཡིན། དང་པོ་ལྟར་ན།
ལུས་སེམས་བྲལ་ནས་ལུས་མལ་ན་གནས་པའི་ཚེ་ངའང་དེ་ལྟར་གནས་པ་དང་། ལུས་
སེམས་སྲེགས་ནས་རྒྱུན་ཆད་པའི་ཚེ་ངའང་རྒྱུན་ཆད་པ་སོགས་སུ་ཐལ་ཏེ། དེ་གཉིས་
གཅིག་པ་གང་ཞིག །ལུས་དེ་ལྟར་གྱུར་པའི་ཕྱིར། འདོད་ན་འགྲོ་བ་རིགས་དྲུག་ཏུ་
སྐྱེ་བ་རྒྱུན་ཆད་པར་ཐལ་ལོ། །
གཉིས་པ་ལྟར་ན། ང་རྐང་པའི་སེན་མོའི་བར་གྱི་ཆ་རེ་རེ་ནས་དང༌། མགོ་ཡི་སྐྲ་རེ་
རེ་དང་ཡང་གཅིག་ཡིན་པར་ཐལ། ལུས་ཀྱི་ཡན་ལག་རེ་རེ་བ་རྣམས་དང་གཅིག་ཡིན་
པའི་ཕྱིར། འདོད་ན་སྐྱེས་བུ་གཅིག་གི་མགོ་ཡི་སྐྲ་ཇི་སྙེད་ཡོད་པ་དེའི་གྲངས་དང་མཉམ་
པའི་ང་དང་གང་ཟག་དེ་སྙེད་དུ་ཡོད་པར་ཐལ་ལོ། །གཉིས་པ་ལྟར་ན། རྣམ་ཤེས་
ཚོགས་དྲུག་དང་ང་གཅིག་ཡིན་ནམ། ཡིད་ཀྱི་རྣམ་ཤེས་དང་གཅིག་ཡིན། དང་པོ་ལྟར་
ན་སྐྱེས་བུ་གཅིག་གི་རྒྱུད་ལ་རྣམ་ཤེས་ཚོགས་དྲུག་གཅིག་ཆར་སྐྱེ་བའི་ཚེ་གང་ཟག་
271

མཁན་ཆེན་ངག་དབང་དཔལ་བཟང་གིས་མཛད།
གཅིག་རྒྱུད་ཐ་དད་པ་དྲུག་ཏུ་ཐལ། དང་པོ་ལྟར་ཡིན་པའི་ཕྱིར། གཉིས་པ་ལྟར་ན།
འདུ་ཤེས་མེད་པའི་སྙོམས་འཇུག་ལ་གནས་པ་དང༌། བརྒྱལ་བའི་ཚེ་ང་རྒྱུན་ཆད་པར་
ཐལ། ཡིད་ཀྱི་རྣམ་ཤེས་རྒྱུན་ཆད་པའི་ཕྱིར། ང་ན་བ་ན་ཡིད་ཀྱི་རྣམ་ཤེས་ཀྱི་མགོ་
དང་ལག་པ་ན་བ་སོགས་ཀྱང་ཡོད་པར་ཐལ། དེ་གཉིས་གཅིག་ཡིན་པའི་ཕྱིར། དེས་
ན་ང་དང་ཕུང་པོ་སྣང་ཚུལ་དེ་ལྟར་གྲུབ་པའི་གཅིག་མ་ཡིན་པར་ངེས་སོ། །
གཉིས་པ་ནི། དེ་གཉིས་དེ་ལྟ་བུའི་ཐ་དད་ཡིན་ན། འབྲེལ་མེད་སོ་སོ་བར་འགྱུར་བས།
ཕུང་པོ་བླང་བྱ་དང་། ང་ལེན་པ་པོར་མི་འགྱུར་བར་ཐལ་བ་དང༌། མིག་གིས་གཟུགས་
མཐོང་བ་ན་ངས་གཟུགས་མཐོང་བ་དང་། ལག་པ་ན་བ་ན་ང་ན་བ་སོགས་ཀྱི་ཐ་སྙད་
མི་འཐད་པར་ཐལ། དེ་གཉིས་འབྲེལ་མེད་སོ་སོ་བར་འདུག་པའི་ཕྱིར། ཐ་དད་ཀྱང་
མ་ཡིན་པར་ངེས་པ་ནི་ཕྱོགས་ཆོས་ངེས་པའོ། །ཡང་ང་དེ་རྟག་གམ། མི་རྟག དང་པོ་
ལྟར་ན་སྐྱེ་འཆི་རྒྱུན་འཆད་ལ། གཉིས་པ་ལྟར་ན་ངའི་ཆ་ཤས་རྣམས་དང་གཅིག་གམ།
ཐ་དད། དང་པོ་ལྟར་ན། ང་སྐྱེས་ཙམ་ནས་སྨྲ་མི་ཤེས་པ་བཞིན་དུ་རྒས་ནས་ཀྱང་སྨྲ་
མི་ཤེས་པ་དང༌། ཕྱིས་རབ་ཏུ་བྱུང་ན་སྐྱེས་ཙམ་ནས་རབ་ཏུ་བྱུང་བ་དང༌། ང་སྨྲ་བ་ན་
སྐྱེས་ཙམ་ནས་སྨྲ་བ་སོགས་སུ་ཐལ། ཆ་ཤས་རྣམས་དང་སྣང་ཚུལ་དེ་ལྟར་གྲུབ་པའི་
གཅིག་ཡིན་པའི་ཕྱིར་རོ། །གཉིས་པ་ལྟར་ན། ང་སྐྱེ་བ་དྲན་པ་དང་འདས་པའི་འཐད་
པར་ཐལ། ང་ཆ་ཤས་རྣམས་དང་ཐ་དད་ཡིན་པའི་ཕྱིར། གཞན་ཡང་ལས་གསོགས་
པོ་དང་རྣམ་སྨིན་མྱོང་བ་པོའི་ང་གཉིས་འབྲེལ་མེད་སོ་སོ་བར་ཐལ། ཕྱི་མ་ལྟར་ཡིན་
པའི་ཕྱིར་རོ། །བཞི་པ་བསྒྲུབ་བྱ་ངེས་པ་ནི། གནད་གསུམ་པོ་དེ་ལ་བརྟེན་ནས་འཛིན་
ཚུལ་དང་སྣང་ཚུལ་དེ་ལྟར་དུ་གྲུབ་པ་ཅུང་ཟད་ཀྱང་མི་འདུག ཡེ་མི་འདུག་སྙམ་དུ་
ངེས་པ་ནི་བསྐྱེད་རྒྱུའི་ལྟ་བ་ངེས་པ་དང་གོ་བ་ཡིན་ནོ། །དེ་ལྟར་གཅིག་ཐ་དད་ལེགས་
272

དབུ་མའི་སྟོང་ཐུན། ༡)
པར་དཔྱད་ནས་གང་དུའང་མ་རྙེད་པ་དང་། དེ་ཀའི་ངང་ལ་གཟུང་འཛིན་གྱི་རྟོག་པའི་
འཕྲོ་རྦད་དེ་བཅད་ནས་མཉམ་པར་འཇོག་པ་འདི་རྗེ་རིན་པོ་ཆེའི་ལྟ་ཁྲིད་ཀྱི་སྐྱོང་ཚུལ་
ཡིན་གསུངས་སོ། །རྗེས་ཐོབ་ཏུ་མཉམ་བཞག་ནུས་པ་མཐུ་ཅན་ཏུ་གྱུར་པའི་སྟོབས་
ཀྱིས་དྲན་ཤེས་མི་ལྟོས་པར་སྣང་ཙམ་ནས་རང་བཞིན་ཅུང་ཟད་ཀྱང་མེད་པའི་རྒྱུན་སྒྱུ་
མ་ལྟ་བུ་བསྒོམ་མོ། །
དེ་ལས་གཞན་པའི་ལྟ་བའི་ངེས་པ་མེད་པར་གང་སྣང་བུན་ལོང་ཙམ་སེམས་གནས་པའི་
མཐུ་ལས་འབྱུང་བས་དེས་སྒྱུ་མ་ལྟར་བསྒོམ་པའི་གོ་མི་ཆོད་དོ། །གཉིས་པ་ཆོས་ཀྱི་
བདག་མེད་བསྒོམ་པ། གནད་བཞི་ངེས་པ་སྔ་མ་ལྟར་ལས། དོན་དམ་པའི་བདེན་པ་
ཆོས་ཉིད་དང༌། སྟོང་པ་ཉིད་དང༌། མཆོག་ཏུ་མི་འགྱུར་བའི་བདེ་བ་ཆེན་པོ་དང༌།
གདོད་ནས་ཞི་བ་དང༌། མ་སྐྱེས་པ་དང༌། མ་འགགས་པ་དང༌། མི་གནས་པར་རང་
བཞིན་གྱི་མྱ་ངན་ལས་འདས་པ། ཆོས་ཐམས་ཅད་ཀྱི་གནས་ལུགས་སངས་རྒྱས་ཐམས་
ཅད་ཀྱི་ཐུགས་ཀྱི་སྙིང་པོ། ཟབ་མོ་དབུ་མའི་ལམ། རྟེན་ཅིང་འབྲེལ་བར་འབྱུང་བ་
རྣམས་མིང་གི་རྣམ་གྲངས་ཏེ། དེ་གང་ཡིན་ན་འཁོར་འདས་ཀྱིས་བསྡུས་པའི་ཆོས་
ཐམས་ཅད་རང་རང་གི་ངོ་བོས་སྟོང་པའི་སྟོང་པ་ཉིད་ཡིན་ནོ། །འདིར་ནི་མེད་པའི་
དོན་སྟོང་པ་ཉིད་ཅེས་མི་སྨྲ་སྟེ། རྟེན་ཅིང་འབྲེལ་བར་འབྱུང་བའི་དོན་དེ་ཉིད་ལ་སྟོང་
པ་ཉིད་དུ་བརྗོད་པ་ཡིན་ནོ། །དེའང་དང་པོ་བུམ་པ་སོགས་གང་ཡང་རུང་བ་ཞིག་ལ་
བཀར་ཏེ་བཙལ་ན། དེའང་བུམ་པ་ལྟ་བུ་ལ་མཚོན་ན། བུམ་པ་རང་བཞིན་མེད་ཅེས་
གསུང་བས་རྟེན་འབྲེལ་ནི། རྒྱུས་བྱས་པ་དང་། ཕན་ཚུན་ལྟོས་པའི་རྟེན་འབྲེལ་གཉིས་
ལས། དང་པོ་ནི། འཇིམ་པ་དང༌། སྐྱེས་བུའི་ལག་པའི་རྩོལ་བ་སོགས་རྒྱུ་རྐྱེན་ཐམས་
ཅད་ཚོགས་པ་ལ་བརྟེན་ནས་འབྱུང་བ་དེས་བུམ་པའི་དོན་བྱེད་ནུས་མོད། རེ་རེ་བཞིན་
273

མཁན་ཆེན་ངག་དབང་དཔལ་བཟང་གིས་མཛད།
དུ་དཔྱད་ན་འཇིམ་པ་རྐྱང་པ་ལས་མ་བྱུང་དེ་བཞིན་དུ་གཞན་རྣམས་ལས་ཀྱང་རེ་རེ་
དཔྱད་ན་གང་ལས་ཀྱང་མ་བྱུང་བས་རང་བཞིན་མེད་པ་ཡིན་ལ། རྒྱུ་རྐྱེན་དེ་དག་འཚོགས་
པ་ལ་བརྟེན་ནས་འབྱུང་བས་བུམ་པ་རྟེན་འབྲེལ་གྲུབ་པས་ཆད་པའི་མཐའ་སྤངས་ཤིང༌།
བུམ་པ་མེད་པར་རང་ཡང་ལ་ཡིན། ཡང་འཇིམ་པ་སོགས་རྒྱུ་རྐྱེན་ལ་རེ་རེ་བཞིན་
དུ་དཔྱད་ན་གང་ལས་ཀྱང་འབྱུང་བ་མེད་པ་དང་། ཁ་དང་མགྲིན་པ་སོགས་རྣམས་
ལ་རེ་རེ་བཞིན་དཔྱད་ན་གང་ཡང་བུམ་པ་མ་ཡིན་ནོ། །རང་བཞིན་མེད་ཅིང་བུམ་པ་
གང་གིས་ཡང་ངོ་བོར་མ་གྲུབ་པ་ལ་མ་ཡིན་པས་རྟག་པའི་མཐའ་དང་བྲལ་བའོ། །
གཉིས་པ་ཕན་ཚུན་ལྟོས་པའི་རྟེན་འབྲེལ་ནི། བུམ་པ་ནི། ཁ་དང་། མགྲིན་པ། ལྟོ་བ།
མཆུ། ཞབས། ཕྱི་ནང་ཐམས་ཅད་ཚོགས་པ་ལ་བརྟེན་ནས་བུམ་པའི་བྱ་བ་བྱེད་ནུས་
པའི་རྟེན་འབྲེལ་ཡིན་ལ། དེ་ནས་རེ་རེ་བཞིན་དཔྱད་ན་གང་ཡང་བུམ་པ་མ་ཡིན་ཞིང་།
དེ་བཞིན་དུ་ཁ་རྐྱང་པས་བུམ་པའི་བྱ་བ་བྱེད་ནུས་པ་མ་ཡིན། རྡུལ་ཕྲན་རེ་རེ་བཞིན་
དུ་དཔྱད་པས་བུམ་པའི་ཕྱོགས་ཆ་གང་མ་ཡིན། རྡུལ་དེའི་ཕྱོགས་མཚམས་སྟེང་འོག་
ཐམས་ཅད་ནས་དཔྱད་ན་བུའི་རང་བཞིན་མ་གྲུབ་སྟེ། དེ་ལྟར་ཆོས་ཐམས་ཅད་ཀྱི་
རྟེན་འབྲེལ་རང་བཞིན་མེད་པ་ཤེས་པར་བྱའོ། །
དེ་ལྟར་རྟག་ཆད་གཉིས་ཀྱི་མཐའ་དང་བྲལ་བ་དེ་བུམ་པའི་ཆོས་ཉིད་དོ། །དེ་བཞིན་
དུ་ཆོས་ཐམས་ཅད་ལ་ཤེས་པར་བྱའོ། །གལ་ཏེ་རང་བཞིན་གྱིས་གྲུབ་ན། གང་ལའང་
ལྟོས་མེད་དགོས་པར་རྟག་པ་ཐེར་ཟུག་པ། ཐམས་ཅད་དུ་ཅུང་ཟད་ཀྱང་འགྱུར་བ་
མེད་པ། གང་གིས་ཀྱང་ཕན་པ་དང་གནོད་པ་བྱར་མེད་པ། འདུས་མ་བྱས་པ། དངོས་
པོའི་རང་བཞིན་དུ་མ་གྲུབ་པ་ཞིག་དགོས་ཏེ། དེ་ལྟ་བུའི་རྟེན་འབྲེལ་ནི་མི་སྲིད་པས།
ཆོས་ཉིད་རྟེན་ཅིང་འབྲེལ་བར་འབྱུང་བ་ལས་གཞན་དུ་གྲུབ་པ་མེད་དེ། འཕགས་པའི་
274

FFAIRE དབུ་མའི་སྟོང་ཐུན། REA
ཞལ་སྔ་ནས། རྟེན་ཅིང་འབྲེལ་འབྱུང་མ་གཏོགས་པའི། །ཆོས་འགའ་ཡོད་པ་མ་ཡིན་
ནོ། །དེ་ཕྱིར་སྟོང་པ་མ་གཏོགས་པའི། །ཆོས་འགའ་ཡོད་པ་མ་ཡིན་ནོ། །ཞེས་སོ། །
ནམ་ཞིག་ཆོས་ཐམས་ཅད་རྟེན་འབྲེལ་དུ་ཤེས་པའི་ཚེ་གནས་ལུགས་མཐོང་ཞིང་
བདག་འཛིན་གྱི་རྩ་བ་ཆོད་པ་ཡིན་ནོ། །འདི་ནི་མན་ངག་གི་དཔྱད་པ་ཡིན་གྱི། རྒྱས་
པར་ལུང་རིགས་དང་བཅས་པས་རྟེན་འབྲེལ་རང་བཞིན་མེད་པའི་སྒྲུབ་བྱེད་ཚོལ་བ་
གལ་ཆེའོ། །དེ་ལྟར་དང་པོ་དཔྱད་པས་གོ་བ་ཙམ་ལ་ཞི་གནས་ཆེར་མི་དགོས་ཀྱང༌།
མྱོང་བ་ཐོན་པ་ལ་ཞི་གནས་གལ་ཆེ། དེའི་ངོ་བོ་ནི་ཏིང་ངེ་འཛིན་གྱི་རྣམ་པ་དགེ་བ་
ལ་རྩེ་གཅིག་པའོ། །དེ་ལ་ངོ་བོས་དབྱེ་ན། ཏིང་ངེ་འཛིན་གྱི་བདེ་བས་ཁམས་རྒྱས་
ནས་ལུས་བདེ་བ་སོགས་ཀྱི་བདེ་བ་དང༌། རིག་པ་ཤིན་ཏུ་དྭངས་པ་ལ་བརྟེན་ནས་
སྔ་ཕྱིའི་མངོན་ཤེས་སོགས་ངེས་པའི་གསལ་བ་དང་ཏིང་ངེ་འཛིན་ལ་བཞག་པའི་ཚེ་
དམིགས་པ་གཞན་གྱིས་བར་མ་ཆོད་པའི་མི་རྟོག་པ་རྣམས་སོ། །
༈ དེ་ལྟ་བུའི་ཏིང་ངེ་འཛིན་དེའི་གསལ་ཆའི་ངར་ཐོན་པ་ལ་ནི་བྱིང་བས་བར་དུ་གཅོད་
ལ། རྩེ་གཅིག་པའི་མི་རྟོག་པ་ནི་རྒོད་པས་བར་དུ་གཅོད་པས་བྱིང་རྒོད་གཉིས་ཏིང་
ངེ་འཛིན་རྣམ་དག་འགྲུབ་པའི་གེགས་ཀྱི་གཙོ་བོར་འོང་བའི་རྒྱུ་མཚན་དེ་ཡིན་ནོ། ། ༈
རྨུག་པ་ནི། གཏི་མུག་གི་ཆ་ཤས་ལུས་སེམས་ལྕི་ཞིང་ལས་སུ་མི་རུང་བ་ཅིག་ལ་
གསུང་། བྱིང་བ་ནི་སེམས་ཀྱི་དམིགས་པ་འཛིན་པའི་འཛིན་སྟངས་ལྷོད་ནས། དམིགས་
པ་གསལ་བའམ་དམ་པར་མི་འཛིན་པས་དྭངས་ཆ་ཡོད་ཀྱང་དམིགས་པའི་འཛིན་
སྟངས་གསལ་བ་མེད་པའོ། ། ལཾ ཉྙཾ
ལུགས་གཞན་ལ་འཕྲོ་བ་མེད་པར་གནས་ཤིང་། གསལ་དྭངས་ནི་མེད་པའི་སེམས་
རྨུགས་པ་ཅིག་བྱིང་བར་འདོད་པ་སྣང་ཀྱང་། དེ་མི་རིགས་ཏེ་རྨུག་པ་ནི་བྱིང་བའི་རྒྱུར་
275

མཁན་ཆེན་ངག་དབང་དཔལ་བཟང་གིས་མཛད།
གསུང་བའི་ཕྱིར། ༈ རྒོད་པ་ནི་སེམས་རྣམ་པར་མ་ཞི་ཕྱིར་ལ་འགྲོ་བ་སྟེ་འདོད་ཆགས་
ཀྱི་ཆ་ཤས་ཅིག་ཡིན་པས། ཡུལ་ལ་སྲེད་པའི་རྣམ་པས་འཇུག་པའོ། །སྐྱོན་དེ་གཉིས་
བྱུང་མ་བྱུང་རྟོགས་པ་ལ་ཤེས་བཞིན་གྱིས་བྱིང་རྒོད་བྱུང་བ་མྱུར་པོར་ངོས་ཟིན་པར་བྱས་
ནས་དེ་དག་གི་དབང་དུ་མི་གཏོང་བར་རྩ་བའི་དམིགས་པ་འཇོག་པ་དང་། དྲན་པ་དེས་
སེམས་དམིགས་པ་ལ་ཉེ་བར་གཏོང་ཚུལ་ནི། དམིགས་པ་རྟེན་གསལ་བཏབ་ནས་མ་
མཐའ་ཅིག་ཤར་བྱུང་བ་ན་དེ་ལ་ཤེས་པས་ཚིར་གྱིས་བཟུང་བའི་འཛིན་སྟངས་ཤུགས་
ཅན་ཅིག་བསྐྱེད་ལ་སེམས་ཀྱི་འཕང་མཐོ་བར་བྱས་ཏེ། གསར་དུ་གང་ལའང་མི་དཔྱོད་
པར་འཇོག་པའོ། །
དེ་ལ་དམིགས་པ་གསལ་བ་དང་འཛིན་སྟངས་ཀྱི་གྲིམ་ཆ་གཉིས་ཀ་དགོས་ཀྱི། ཡུལ་
གསལ་བ་ཙམ་དང་། ཡུལ་ཅན་གྱི་དྭངས་ཆ་ཙམ་གྱིས་མི་ཆོག་གོ ། ༈ ཞི་གནས་གྲུབ་
ན་བདག་མེད་པ་ལ་ཚུལ་བཞིན་དཔྱོད་པའི་ཤེས་རབ་ཀྱི་གཡོ་བའི་སྐྱོན་ལྡོག་པར་མ་
ཟད། མི་རྟག་པ་དང་། ལས་འབྲས་དང་། འཁོར་བའི་ཉེས་དམིགས་དང་། བྱམས་པ་
དང༌། སྙིང་རྗེ་དང༌། བྱང་ཆུབ་ཀྱི་སེམས་སྦྱོང་ལ་སོགས་པའི་སོ་སོར་རྟོག་པའི་ཤེས་
རབ་ཀྱིས་དཔྱད་སྒོམ་བྱེད་པ་ཐམས་ཅད་ཀྱང་དམིགས་པ་ལ་གཡེང་བའི་སྐྱོན་ལོག་ནས་
རང་རང་གི་དམིགས་པ་གང་ཡིན་ལ་གཞན་དུ་མི་གཡེངས་བར་བར་འཇུག་པས་དགེ་
བ་གང་བྱེད་ཐམས་ཅད་ལ་ཤིན་ཏུ་སྟོབས་ཆེའོ། ། ༈ ཉོན་མོངས་མངོན་གྱུར་མགོ་གནོན་
པ་ལ་ཞི་གནས་དང་། ས་བོན་དྲུང་འབྱིན་པ་ལ་ལྷག་མཐོང་དགོས་སོ། ། ༈ ཞི་གནས་
ནི་སེམས་མི་གཡོ་བར་རྩེ་གཅིག་ཏུ་གནས་པ་ཡིན་ལ། ལྷ་མཐོང་ནི་ཡུལ་དཔྱོད་པ་
ཡིན་པས། གཅིག་གིས་གཅིག་ལ་གནོན་པ་ཡིན་ནོ་སྙམས་དུ་མི་འཛིན་ནོ། །
༈ ཡང་ཞི་གནས་དང་བྲལ་བའི་སེམས་རླུང་ནང་གི་མར་མེ་བཞིན་དུ་གཡོ་བ་དང་། ཞི་
276

༈ཌ23མ་w དབུ་མའི་སྟོང་ཐུན། RPA
གནས་ཀྱི་སྟོབས་ཀྱིས་རླུང་མེད་པ་ན་གནས་པའི་མར་མེ་བཞིན་དུ་རྣམ་རྟོག་གིས་མི་
གཡོ་བར་བཤད་པ་མི་འཐད་དེ། ལྷག་མཐོང་ལ་དཔྱད་སྒོམ་བྱེད་པའི་ལུགས་ལ་ཞི་
གནས་གྲུབ་ཀྱང་ལྷག་མཐོང་བསྒོམས་པའི་རྣམ་རྟོག་གི་རླུང་གིས་གཡོ་བའི་ཕྱིར་རོ་
སྙམས་ན། ཞི་གནས་གྲུབ་པ་ལ་བརྟེན་ནས་ལྷག་མཐོང་བསྒོམས་པ་ན་སེམས་ཀྱི་གཡོ་
བ་ཐམས་ཅད་ལྡོག་པར་ཁས་ལེན་ན་སྐྱོན་དེ་ཡོད་ཀྱང་། སེམས་ཀྱི་གཡོ་བ་ཙམ་ལྡོག་
པ་མིན་གྱི། གཡོ་བའི་སྐྱོན་ལྡོག་པ་ལ་བསམ་ནས་དེ་ལྟར་གསུང་པའི་ཕྱིར། གཡོ་བའི་
སྐྱོན་གང་ཡིན་སྙམས་ན། རང་འདོད་པའི་ཡུལ་ལ་སེམས་འཇོག་པ་ན་རང་དབང་
མེད་པར་མི་འདོད་པའི་ཡུལ་ལ་སེམས་རྒྱུག་པའོ། ། ༈ ཞི་གནས་སྒྲུབ་པ་ལ་དང་པོ་
ནས་ལྟ་ཐོག་ཏུ་སེམས་གནས་ཙམ་ཞིག་གོམ་པར་བྱེད་ན། དེ་ལ་ཏིང་ངེ་འཛིན་འཇིག་
རྟེན་པའི་སྒོམ་བྱུང་དུ་འགྲོ་སྲིད་ཀྱང༌། དེའང་ཞི་གནས་སྒོམ་བྱུང་དུ་སོང་བ་ཡིན་གྱི།
ལྷག་མཐོང་སྒོམ་བྱུང་དུ་སོང་བ་མིན་པས་ད་དུང་ལྷག་མཐོང་བསྒོམ་བྱུང་བསྐྱེད་དགོས་
སོ། །དེའི་ཕྱིར་ཞི་གནས་དེ་སྔོན་དུ་བཏང་བས་དཔྱད་སྒོམས་ལྷག་མཐོང་སྒོམས་བྱུང་
བསྐྱེད་དགོས་པས། གོ་རིམ་ནི། སྔོན་དུ་ཞི་གནས་སྒྲུབ་ནས། དེའི་འོག་ཏུ་ལྷག་མཐོང་
སྒྲུབ་པ་ལས་མི་འདའོ། །
དཔེར་ན་ལག་པས་སྟུ་རེ་བཟུང་ནས་ཤིང་སྡོང་གཅོད་པ་ན། ལག་པ་ཤིན་ཏུ་འདར་
ན་སྟུ་རེ་ཅི་ཙམ་བརྒྱབ་ཀྱང་ཤིང་སྡོང་གཅོད་མི་ནུས་པ་བཞིན། ཞི་གནས་སྔོན་དུ་མ་
གྲུབ་ན། དཔྱོད་པའི་སེམས་ལ་གནས་པའི་རྩི་འབྱར་རྒྱུ་མེད་པས་ཅི་ཙམ་དཔྱད་ཀྱང་
མི་མཐུན་པའི་ཕྱོགས་འཇོམས་པའི་སྟོབས་མི་འབྱུང་ལ། སྟོབས་ལྡན་གྱི་ལག་པ་ཤིན་
ཏུ་བརྟན་པས་རྣོ་བའི་སྟ་རེ་བཟུང་ནས་བཅད་ན་མྱུར་དུ་གཅོད་ནུས་པ་བཞིན་དུ་ཞི་
གནས་ཀྱི་ཏིང་ངེ་འཛིན་ཤིན་ཏུ་བརྟན་པའི་ལག་པས་བཟུང་བའི་སེམས་ཀྱི་ཤེས་རབ་
277

མཁན་ཆེན་ངག་དབང་དཔལ་བཟང་གིས་མཛད།
གྱིས་མཚོན་རྣོན་པོ་ཐོགས་ཏེ། དེ་ཁོ་ན་ཉིད་ལ་དཔྱད་པ་གོམས་ན། མི་མཐུན་པའི་
ཕྱོགས་འཇོམས་པའི་སྟོབས་དང་ལྡན་པར་འགྱུར་རོ། །ཞེས་པ་འདིའང་རྗེ་བདག་
ཉིད་ཆེན་པོའི་བྱིན་རླབས་ཀྱིས་རིང་དུ་བསྐྱང་བ། རྟོགས་ལྡན་གངས་རི་བ་ཆེན་པོའི་
བག་ཆགས་ཡིད་ལ་རྗེས་སུ་ཞུགས་པ་རིགས་པ་སྨྲ་བ་ངག་དབང་དཔལ་བཟང་པོས་
278

3 གཟུངས་ཀྱི་རྣམ་བཤད།
༄༅། །བླ་མ་ལ་ཕྱག་འཚལ་ལོ། །
་བ།།ཆེ་མགྲོ་མ་མཆུ་ལྟར་སྐྱོ།
། འ ་་་
སྤྱིར་གཟུངས་ལ་སོ་སྐྱེའི་སར་སྐྱེ་བས་ཐོབ་པ་དང༌། ཐོས་གོམས་ལས་བྱུང་བ་དང༌།
ཏིང་འཛིན་གྱིས་སྟོབས་ཀྱི་ཐོབ་པའི་གཟུངས་གསུམ་ཡོད་པ་དང་མཚུངས་པར་བྱང་
འཕགས་ཀྱི་ས་གོང་མར་ཡང་། སྔོན་དགེ་ཚོགས་བསགས་པ་དང༌། ཚེ་འདིར་ལེགས་
བ ས1|:ཀྱི
བཤད་འཛིན་པས་མི་ངོམ་པ་དང་། འཕགས་པའི་ཤེས་རབ་གྱིས་མིག་སྦྱང་བའི་སྟོབས་
ཀྱིས་གཟུངས་མི་ཟད་པ་ཐོབ་པར་བཤད་པའི་ཁུངས་བློ་གྲོས་མི་ཟད་པའི་མདོ་ལུང་
འདི་དྲངས་པ་སྐྱེ་འཕགས་གཉིས་གར་བཟུང་ཆོག་པས། དེ་ལ་གཟུངས་མི་ཟད་པ་
གང་ཞེ་ན། གཟུངས་ཞེས་བྱ་བ་ནི་དགེ་བའི་ཚོགས་བསགས་པ་དྲན་པས་ཆོས་ཀྱི་ཕུང་
པོ་སྟོང་ཕྲག་བརྒྱད་ཅུ་རྩ་བཞི་འཛིན་པ། ཀུན་འཛིན་པ་དང་། མི་བརྗེད་པ་དང་། དྲན་
པས་ཀུན་འཛིན་པ་འདི་ནི་གཟུངས་ཞེས་བྱའོ། །
ཞེས་པ་རྣམ་སྨིན་གྱི་གཟུངས་དང་།ཡང་གཟུངས་ཞེས་བྱ་བ་ནི་སངས་རྒྱས་ཀྱིས་གསུངས་
པ་ཐམས་ཅད་འཛིན་པ་དང་། བྱང་ཆུབ་སེམས་དཔའ་ཐམས་ཅད་དང་། རང་སངས་
3
རྒྱས་དང་། ཉན་ཐོས་དང་། སེམས་ཅན་ཐམས་ཅད་ཀྱིས་སྨྲས་པ་དང་། ལེགས་པར་
སྨྲས་པ་མ་ལུས་པ་འདི་ནི་གཟུངས་ཞེས་བྱའོ་ཞེས་ཐོས་གོམས་ཀྱི་གཟུངས་ལ་དྲངས།
ཏིང་ངེ་འཛིན་ལ་མདོ་ལུང་དངོས་སུ་མ་སྨྲོས་ཀྱང་དེ་དག་གི་ཟླས་དྲང་ན་མདོ་སྔ་མའི་
འཕྲོ་ཉིད་ལས། གང་གི་ཚེ་བསྐལ་པ་གཞན་དུ་བརྗེས་པར་གྱུར་ཏེ། ཚེ་གཞན་དུ་བརྗེས་
པར་གྱུར་པ་དེ་ཡང་བྱང་ཆུབ་སེམས་དཔའ་དེའི་གཟུངས་ཀྱི་དྲན་པའི་ཤེས་པ་དེ་ཆུད་ཟ་
བར་མི་འགྱུར། བརྗེད་པར་ཡང་མི་འགྱུར། ཆོས་ཐམས་ཅད་འཕགས་པའི་ཤེས་རབ་
279

མཁན་ཆེན་ངག་དབང་དཔལ་བཟང་གིས་མཛད།
གྱིས་མིག་གིས་ལག་མཐིལ་ན་སྐྱུ་རུ་ར་འདུག་པ་བཞིན་དུ་མཐོང་བ་འདི་ནི་གཟུངས་
མི་ཟད་པ་ཞེས་བྱ་བ་འདི་ཏིང་ངེ་འཛིན་གྱི་གཟུངས་ལ་སྦྱོར་རྒྱུར་མངོན་ནོ། །དེ་ལྟར་
གསུམ་ལས། དང་པོ་རྣམ་སྨིན་གྱི་གཟུངས་དེ་ལ་ཆོས་གཟུངས་དང༌། དོན་གཟུངས་
གཉིས་སུ་དབྱེར་ཡོད་ལ། སྔོན་དྲན་ཤེས་སྐྱེ་བའི་ཆེད་དུ་སངས་རྒྱས་བྱང་སེམས་སོགས་
སྔགས་བཟླས་པས་གྲུབ་སྟེ། དེའི་སྒོ་ནས་གཞན་ལ་ཕན་མང་དུ་བཏགས་པའི་རྒྱུ་མཐུན་
གྱི་ཚེ་འདིར་སྔགས་ཚིག་རྩོམ་ནུས་པའི་དྲན་ཤེས་ཅན་དུ་གྱུར་པ་སོགས་སྔགས་གཟུངས་
སྐྱེས་ཐོབ་ཀྱང་ཡོད་པར་མངོན་པས་གསུམ་མོ། །ཐོས་གོམས་ཙམ་ལས་བྱུང་བ་ལ་
ནི་སྔགས་གཟུངས་མ་བཤད་པས་ཆོས་དོན་གྱི་གཟུངས་གཉིས་སོ། །ཏིང་ངེ་འཛིན་
K
ལས་བྱུང་བའི་གཟུངས་ལ། ཚིག དོན། གསང་སྔགས། བཟོད་གཟུངས་ཏེ་བཞི་ལས།
སྔ་མ་གསུམ་ལ་སྦྱོར་ལམ་བཟོད་པ་མ་ཐོབ་གོང་གི་དང་། ཐོབ་རྗེས་ཀྱི་ཏིང་ངེ་འཛིན་
གྱི་གཟུངས་གཉིས་ལས། དང་པོ་ལའང་ཚིག་དོན་གྱི་གཟུངས་གཉིས་ནི་ཐེག་ཆེན་
ཚོགས་ལམ་ཆོས་རྒྱུན་གྱི་ཏིང་འཛིན་ཐོབ་སྟེ་སངས་རྒྱས་མཆོག་གི་སྤྲུལ་སྐུ་ལས་གདམས་
ངག་གི་མཛོད་རྒྱ་ཆེན་པོ་ནོད་དེ་འཛིན་པའི་དྲན་ཤེས་ལྟ་བུ་ཡིན་ལ། སྔགས་གཟུངས་
ནི་དེའི་ཚེ་བསམ་གཏན་ལས་སྐྱེ་བའི་དྲན་ཤེས་ཀྱིས་མཐུ་བསམ་གྱིས་མི་ཁྱབ་པའི་མཐུས་
གཞན་དོན་དུ་སྔགས་བྱིན་གྱིས་རློབས་ནུས་ཏེ། སྤྱིར་འདི་གསུམ་ཚོགས་ལམ་ཆེན་
པོའི་སྔོན་ནས་ཀྱང་འཇོག་ཆོག་པ་འདྲ། བཟོད་ཐོབ་གྱི་གཟུངས་གསུམ། བྱང་ས་ལས་
བཟོད་གཟུངས་བཤད་པའི་འཕྲོ་ཉིད་དུ། བྱང་ཆུབ་སེམས་དཔའ་དེས་གཟུངས་ཀྱི་
ཚིག་ཐོབ་པ་དེ་དག་ལ་བརྟེན་ནས་བྱང་ཆུབ་སེམས་དཔའི་བཟོད་པ་ཞེས་བྱ་སྟེ། དེ་
ཐོབ་པས་ཀྱང་བྱང་ཆུབ་སེམས་དཔའ་དེ་རིང་པོར་མི་ཐོགས་པར་ལྷག་པའི་བསམ་པ་
དག་པ་ཐོབ་པར་འགྱུར་ཞིང་མོས་པས་སྤྱོད་པའི་སའི་བཟོད་པ་ཆེན་པོ་ལ་གནས་པར་
280

༑ཌཋ གཟུངས་ཀྱི་རྣམ་བཤད།
འགྱུར་ཏེ། འདི་ནི་བྱང་ཆུབ་སེམས་དཔའ་རྣམས་ཀྱི་བྱང་ཆུབ་སེམས་དཔའི་བཟོད་
པ་ཐོབ་པར་བྱེད་པའི་གཟུངས་ཡིན་པར་རིག་པར་བྱའོ། །
དེ་ལ་ཆོས་དོན་གྱི་གཟུངས་གཉིས་ནི་བྱང་ཆུབ་སེམས་དཔའ་བསྐལ་པ་གྲངས་མེད་
པ་དང་པོ་འདས་ནས་ལྷག་པའི་བསམ་པ་དག་པའི་ས་ལ་བཞུགས་པའི་ཚེ་ཐོབ་པར་
འགྱུར་ཏེ། ངེས་པ་དང་བརྟན་པ་དང་རྒྱ་ཆེ་བ་ཡིན་ནོ། །དེ་ཚུན་ཆད་ནི་སྨོན་ལམ་གྱི་
དབང་ངམ་བསམ་གཏན་ལ་བརྟེན་ནས་ཐོབ་པར་འགྱུར་ཏེ། །ངེས་པ་སོགས་གསུམ་
མ་ཡིན་ནོ་ཞེས་སོ། །དེ་བཞིན་དུ་གསང་སྔགས་ཀྱི་གཟུངས་ཀྱང་དེ་འདྲ་བར་རིག་པར་
བྱའོ། །དེས་ན་ཆོས་དོན་སྔགས་ཀྱི་གཟུངས་གསུམ་ཆེས་མཆོག་ཏུ་གྱུར་པ་ནི་ས་དང་
པོ་རབ་ཏུ་དགའ་བ་ཡན་ཆད་ཁོ་ནས་བསྡུས་པ་ཡིན་ཏེ། གཙོ་བོ་བཟོད་གཟུངས་ཀྱི་
ལག་རྗེས་ཡིན་ལ་དེ་ཚུན་ཆད་ནི་ཚེ་རབས་ཕྱི་མ་རྣམས་སུ་གཟུངས་ཐོབ་པ་རྒྱུན་མི་འཆད་
ཅིང་གོང་འཕེལ་དུ་སྨོན་ལམ་བཏབ་པའི་དབང་དང་། བསམ་གཏན་ལ་བརྟེན་ནས་
ཐོབ་པ་ཙམ་ལས་ལྷག་པ་མེད་པས་སྔ་མ་ལས་ཆེས་དམན་ནོ། །དེ་ཚུན་ཆད་ཞེས་པ་
འདི་གཙོ་བོ་བཟོད་པ་མ་ཐོབ་གི་སོ་སྐྱེས་སྐབས་ལ་བཤད་དགོས་པར་སེམས་ཏེ། བཟོད་
པ་ཆོས་མཆོག་གཉིས་སུ་ནི་བཟོད་གཟུངས་ཀྱི་སྟོབས་ཀྱིས་ཐོབ་པའི་ཆོས་དོན་སྔགས་
གསུམ་ཡང་ཡོད་པའི་ཕྱིར། དེ་ཡང་ཡིན་ཏེ་ལམ་མ་ཞུགས་ཀྱི་ཚེ་ཡང་ཐོས་པ་མང་དུ་
གོམས་པ་ལས་རང་གི་ལག་རྗེས་སུ་གྱུར་པའི་གཟུངས་ཚེ་འདི་ཉིད་ལ་བསྐྱེད་ནུས་ཤིང་།
བཟོད་གཟུངས་ཐོབ་ནས་རབ་དགའ་མ་ཐོབ་པའི་བར་དུ་བསྐལ་པ་བརྒྱ་སྟོང་དུ་མས་
འདའ་དགོས་པའི་ཡུན་རིང་པོ་དེ་རྙེད་དུ་རང་གི་ལག་རྗེས་ཀྱིས་གཟུངས་གང་ཡང་
བསྐྱེད་མི་ནུས་པ་ནི་ཆེས་མི་འཐད་པའི་ཕྱིར། འོན་ཀྱང་དངོས་བསྟན་ལ་མ་གསུང་
བ་ནི་བཟོད་གཟུངས་ཀྱིས་ཆོས་གཟུངས་སོགས་ལ་ཐུན་མོང་མ་ཡིན་པའི་ལག་རྗེས་
281

མཁན་ཆེན་ངག་དབང་དཔལ་བཟང་གིས་མཛད།
ཀྱི་ཁྱད་པར་གང་འཇོག་པ་ནི་ངེས་བརྟན་རྒྱ་ཆེའི་ཡོན་ཏན་རྣམས་ཡིན་ལ། བཟོད་
པ་དང་ཆོས་མཆོག་གི་སྐབས་སུ་ནི་མ་ངེས་པ་དང་མི་བརྟན་པའི་སྐྱོན་སོགས་ཤས་ཆུང་
བ་དང་། ངེས་བརྟན་སོགས་ཀྱི་ཡོན་ཏན་མ་ཐོབ་པ་གཉིས་ཀ་ཡིན་པས་དེ་ལ་དགོངས་
པ་འདྲ་སྟེ། བྱང་སའི་གནས་པའི་ལེའུ་ལས། མོས་པས་སྤྱོད་པ་ལ་གནས་པའི་བྱང་
ཆུབ་སེམས་དཔའི་རྣམ་པ་ནི་གང་དག་ཡིན། རྟགས་ནི་གང་དག་ཡིན། མཚན་མ་ནི་
གང་དག་ཞེ་ན་སོགས་ནས། ཆེད་འགའ་ནི་ཡིད་གཞུངས་པར་ཡང་འགྱུར་ཏེ། ཆོས་
རྣམས་ལེན་པ་དང༌། འཛིན་པ་དང༌། དོན་འཇུག་པར་ནུས་ལ། ཆེད་འགའ་ནི་དེ་ལྟར་
མ་ཡིན་ནོ། །ཆེད་འགའ་ནི་དྲན་པ་དང་ལྡན་པར་འགྱུར་ལ། ཆེད་འགའ་ནི་བརྗེད་
ངེས་པའི་རང་བཞིན་ཅན་དུ་འགྱུར་རོ།།༦༡ ལོ
སོགས་ཀྱི་མཇུག་ཐོག་ཏུ། མོས་པས་སྤྱོད་པ་ལ་གནས་པ་ལ་བཟོད་པ་ཆུང་ངུ་ལ་གནས་
པའི་བྱང་ཆུབ་སེམས་དཔའ་ལ་ནི་རྟགས་དང་མཚན་མ་ཇི་སྐད་བསྟན་པ་དེ་དག་ཤས་
ཆེ་བར་རིག་པར་བྱའོ། །བཟོད་པ་འབྲིང་ལ་གནས་པ་ལ་ནི་འབྲིང་དུ་རིག་པར་བྱའོ། །
བཟོད་པ་ཆེན་པོ་ལ་གནས་པའི་བྱང་སེམས་ལ་ནི་རྟགས་དང་མཚན་མ་དེ་དག་ཆུང་ཞིང་
སྲབ་པར་རིག་པར་བྱའོ། །བཟོད་པ་ཆེན་པོ་ལ་གནས་པའི་ཉིད་ཀྱི་བྱང་ཆུབ་སེམས་
དཔའ་ནི་རྟགས་དང་མཚན་མ་དེ་དག་མ་ལུས་པ་སྤོང་ལ། དེ་མ་ཐག་ཏུ་རབ་ཏུ་དགའ་
བའི་གནས་པ་ལའང་འཐོབ་པའི་ཚུལ་གྱིས་འཇུག་པར་རིག་པར་བྱའོ། །རབ་ཏུ་དགའ་
བའི་གནས་པ་ལ་གནས་པ་དེ་ལ་ནི་མོས་པས་སྤྱོད་པ་ལ་གནས་པས་གནས་ལ་ཡོད་
པར་བསྟན་པ་གང་ཡིན་པའི་ཆོས་དེ་དག་ཐམས་ཅད་ཀྱི་ཐམས་ཅད་དུ་མེད་དོ། །ཞེས་
པ་བཞིན་རྣམ་སྨིན་དང་ཐོས་གོམས་ཀྱི་གཟུངས་ཆུང་ངུ་གཉིས་ལ་གོང་འཕེལ་དུ་འགྲོ་
བ་ཙམ་ཡོད་ཀྱང་རབ་ཀྱི་མཐར་ཕྱིན་པར་འགྲོ་བ་མེད་པས་ཆེ་འབྲིང་གི་དབྱེ་བ་མ་
282

་གཟུངས་ཀྱི་རྣམ་བཤད།
གསུངས་ལ། གཟུངས་ཆེན་པོ་ནི་དེ་ལྟ་བུའི་རིམ་གྱིས་མཐའ་མེད་དུ་འཕེལ་བར་བྱར་
ཡོད་པས་གོང་འོག་གི་ཁྱད་པར་ཆེས་ཆེ་བའི་དབྱེ་བ་རགས་པ་ཙམ་ལ་གསུམ་གསུངས་
ཏེ། བློ་ལྡན་མ་ཞུགས་ཞུགས་པ་ཡང༌། །མ་དག་ས་པ་རྣམས་ཀྱི་ནི། །ཆུང་ངུ་དང་ནི་
འབྲིང་པོ་སྟེ། །དག་པའི་ས་ཡི་གཟུངས་ཆེན་ཡིན། །ཞེས་པའི་དབྱིག་འགྲེལ་དུ། ཆེན་
པོ་དེ་ཡང་རྣམ་པ་གསུམ་སྟེ་ས་ལ་མ་ཞུགས་པ་རྣམས་ཀྱི་ཆུང་ངུའོ། །ས་ལ་ཞུགས་པ་
མ་དག་པའི་ས་པ་རྣམས་ཀྱི་ནི་འབྲིང་སྟེ་ས་བདུན་པོ་དག་གིའོ། །ཡོངས་སུ་དག་པའི་
ས་པ་ནི་ཆེན་པོ་སྟེ་ས་ལྷག་མ་རྣམས་ཀྱིའོ། །ཞེས་སོ།།དེ་གསུམ་གྱི་ཁྱད་པར་ནི་འཐོབ་
བྱེད་ཏིང་ངེ་འཛིན་གྱི་སྒོ་ནས་དབྱེ་སྟེ་འགྲེལ་བཤད་ལས། ས་དང་པོ་ལ་མ་ཞུགས་
པ་མོས་པས་སྤྱོད་པ་རྣམས་ཏིང་ངེ་འཛིན་འབའ་ཞིག་བསྒོམ་པ་ལས་གཟུངས་ཐོབ་པ་
ནི་ཆུང་ངུ་ཞེས་བྱ་སྟེ། ཆུང་ངུ་ནི་ཆོས་དབྱིངས་མངོན་དུ་མ་བྱས་པའི་ཕྱིར་རོ།།g.j
ས་ལ་ཞུགས་པའི་བྱང་ཆུབ་སེམས་དཔའ་བརྟན་པ་རྣམས་ཀྱི་གཟུངས་ལ་ཡང་ས་དང་
པོ་ནས་བདུན་པ་མན་ཆད་མ་དག་པའི་ཏིང་ངེ་འཛིན་ལས་གྲུབ་པའི་གཟུངས་ནི་འབྲིང་
པོ་ཞེས་བྱ་སྟེ། ས་དེ་དག་ནི་བརྩལ་བ་དང་འབད་པ་ཡོད་པའི་ཕྱིར་རོ། །དག་པ་ས་
གསུམ་ན་གནས་པའི་ཏིང་ངེ་འཛིན་ལས་སྐྱེས་པའི་གཟུངས་ནི་བཙལ་འབད་མེད་པར་
ལྷུན་གྱིས་གྲུབ་པར་འཇུག་པའི་ཕྱིར་ཏེ། དེས་ནི་གཟུངས་ཀྱི་རབ་ཏུ་དབྱེ་བ་བསྟན་
ཏོ་ཞེས། ཆོས་ཀྱི་དབྱིངས་མངོན་སུམ་མཐོང་མ་མཐོང་དང་མཐོང་ཡང་དེ་བསྒོམ་པ་
འབད་རྩོལ་རགས་པ་ལ་ལྟོས་མི་ལྟོས་སྟེང་ནས་ཁྱད་ཞུགས་ཚུལ་བཤད་དོ། །སྤྱིར་
ཏིང་ངེ་འཛིན་གྱི་གཟུངས་ཞེས་པའི་ཏིང་ངེ་འཛིན་ལ་བདག་མེད་རྣམ་ཅན་སོགས་ཀྱིས་
མ་ཁྱབ་ཀྱང་ཏིང་ངེ་འཛིན་གཟུངས་ལ་ས་འཚམས་ཀྱི་དབང་གིས་གསུམ་དུ་ཕྱེ་བ་འདི་
ནི་གཙོ་བོ་བྱང་སེམས་ཀྱི་ལམ་དུ། ཏིང་ངེ་འཛིན་གསུམ་གྱི་སྤྱོད་ཡུལ་ནི། བདག་མེད་
283

མཁན་ཆེན་ངག་དབང་དཔལ་བཟང་གིས་མཛད།
རྣམ་པ་གཉིས་པོ་དང་བདག་ཏུ་འཛིན་པའི་རྟེན་དང་ནི། དེ་རྟགས་ཉེར་ཞི་ཡིན་ཞེས་
བྱ། ཞེས་པས། ཇི་སྐད་བཤད་པའི་ཡུལ་ཅན་གྱི་ཏིང་ངེ་འཛིན་སྒོམ་པ་ཁོ་ནའི་ལག་
རྗེས་ཡིན་པས་བདག་མེད་པའི་རྣམ་ཅན་ཡིན་ནོ། །གཟུངས་རང་གི་ངོ་བོའི་སྒོ་ནས་
གསུམ་པོའི་ཁྱད་པར་འབྱེད་ཚུལ་དབྱིག་འགྲེལ་དང་འགྲེལ་བཤད་དུ་མི་གསལ་ཡང་།
བྱང་སར། བློ་ལྡན་མ་ཞུགས་ཞུག་པ་ཡང་། །ཞེས་པ་གཉིས་ཀྱི་ཁྱད་པར་ལ། །ངེས་
པ་དང་། བརྟན་པ་དང་རྒྱ་ཆེ་བའི་སྒོ་ནས་ས་ལ་ཞུགས་པ་དག་གིས་གཟུངས་ཁྱད་པར་
འཕགས་ཤིང༌། ཅིག་ཤོས་དེ་ལས་ལྡོག་པས་དམན་པར་གསུངས་ཏེ། ངེས་པ་ནི་ཡང་
དག་པར་ངེས་པའོ། །བརྟན་པ་ནི་ཉམས་པ་མེད་པའོ། །རྒྱ་ཆེ་བ་ནི། ཆོས་ཀྱི་སྒོ་བརྒྱ་
ཡང་སྐད་ཅིག་ལ་རིག་པར་འགྱུར་བའོ། །དེ་ལ་བཟོད་གཟུངས་ཀྱིས་ཆོས་དོན་གྱི་
གཟུངས་གཉིས་མི་འགྲིབ་ཅིང་འཕེལ་རྒྱས་སུ་བྱེད་པའི་ཚུལ་དང་། གཟུངས་ཀྱི་སྒོའི་
ཡི་གེ་རྣམས་ལས་ཡིད་གཞུངས་ཕུལ་དུ་བྱུང་བ་ཐུན་མིན་བསྐྱེད་ཚུལ་ཡིན་པས། དེ་
དབང་གིས་སངས་རྒྱས་དང་བྱང་སེམས་གོང་མ་རྣམས་ཀྱི་སྤྱན་སྔར་ཆོས་ཀྱི་ཚིག་དོན་
ཚད་མེད་པ་འཛིན་པ་ནི་ཆེས་ལྷག་པར་གོམས་སླ་ཞིང་། ལོབ་རྐྱེན་པ་དང་དེ་ཡང་ཤིན་
ཏུ་བྱང་བའི་སྒོ་ནས་ཁྱད་ཞུགས་པར་འགྱུར་བ་ཡིན་ཏེ། གནོད་འཇོམས་ལས་བཟོད་
གཟུངས་བཤད་པའི་འཕྲོར། ཡང་ཡི་གེ་དེ་དག་ཉིད་སྒྲིབ་པ་ཐམས་ཅད་ཀྱིས་ལོགས་
པར་གོམས་པར་བྱས་ནས་སངས་རྒྱས་བྱང་སེམས་རྣམས་ཀྱིས་རྒྱུན་ཆགས་པར་ཤིན་
ཏུ་མྱུར་བ་བཤད་པའི་ཆོས་ཀྱི་རྒྱུ་མཚན་རྣམས་དང་དེའི་དོན་རྣམས་ཀྱང་ཡང་དག་པར་
འཛིན་པའི་རྒྱུར་འགྱུར་ཏེ། མིང་གི་ཚོགས་དང་། ཚིག་གི་ཚོགས་དང་། ཡི་གེའི་ཚོགས་
རྣམས་ལ་ཤིན་ཏུ་གོམས་པར་འགྱུར་བས་ན་དྲན་པ་དང་ཤེས་རབ་དེ་ཉིད་ལ་ཆོས་ཀྱི་
གཟུངས་དང་དོན་གྱི་གཟུངས་ཞེས་བཤད་དོ། །དེས་ན་བཟོད་གཟུངས་ཐོབ་པས་
284

/P མ གཟུངས་ཀྱི་རྣམ་བཤད།  ཾ་ཎ་
གང་དང་ཅི་སྨྲ་བ་ཐམས་ཅད་སངས་རྒྱས་ཀྱི་གསུངས་སུ་མཐོང་བར་བཤད་པའི་སངས་
རྒྱས་ཀྱི་གསུང་ནི་གཟུངས་ཀྱི་ཕྱག་རྒྱ་དབྱངས་གསལ་གྱི་ཡི་གེ་ཞེ་གཉིས་པོ་ཡིན་ཏེ།
དེ་དག་ནི་ཆོས་ཀྱི་དབྱིངས་ལ་འཇུག་པའི་སྒོའི་སྔགས་ཀྱི་ཡི་གེར་རྒྱལ་བ་ཉིད་ཀྱིས་
༑་གྱིས་བརླབས་པའི་གསུང་གི་ཉིང་ཁུ་ཡིན་པའི་ཕྱིར། ཚིག་དང་ཡི་གེ་ཐམས་ཅད་
ཕྱག་རྒྱ་དེ་དག་དང་མཉམ་པར་མཐོང་བའི་ཡིད་གཞུངས་འཆད་འགྱུར་ལྟར་རྙེད་སྟོབས་
ཀྱིས་གཞན་སྐྱོབས་པའི་སྔགས་གཟུངས་གསར་དུ་བྱེད་པ་ལ་དབང་བ་ཡིན་ནོ། །
༈ གཟུངས་སྤྱིའི་རྒྱུ་ཚོགས་ལ་གཞུང་རྣམས་ལས་བཤད་པ་མང་ཡང༌། བྱང་ས་ལས།
ཚོགས་བཞི་ཁོ་ནར་གསུང་བས་བཞི་གང་ཞེ་ན། འདོད་པ་ལ་ལྷག་པར་ཞེན་པ་མེད་
པ་དང༌། གཞན་ཐོབ་པ་དག་ལ་ཕྲག་དོག་མེད་པ་དང༌། བསླང་བ་ཐམས་ཅད་རབ་
ཏུ་སྦྱིན་ཞིང་འགྱོད་པ་མེད་པར་སྦྱིན་པ་དང༌། བྱང་ཆུབ་སེམས་དཔའི་སྡེ་སྣོད་དམ་
སྡེ་སྣོད་ཀྱི་མ་མོ་ལས་བརྩམ་སྟེ་ཆོས་ལ་ཀུན་ཏུ་དགའ་ཞིང་ཆོས་ལ་དགའ་བ་ཡིན་ནོ་
ཞེས་གཟུངས་རྣམས་རྒྱུ་བཞི་ཚང་བར་ལྡན་པས་སྒྲུབ་ཏུ་ཡོད་ཀྱི་གཞན་གྱིས་མ་ཡིན་
ཞེས་བསྒྲུབ་བྱའི་བྱང་སེམས་ཀྱི་གཟུངས་ལ་རྣམ་དབྱེ་གཞན་མ་མཛད་པར་གསུང་བས་
དེ་དག་འཆད་ཀྱི་གཟུངས་མཆོག་དམན་ཀུན་གྱི་ཐུན་མོང་པའི་རྒྱུར་གསུངས་སོ། །
འདི་རྣམས་གཟུངས་དང་པོ་འཐོབ་བྱེད་ཀྱི་རྒྱུ་དང༌། ཐོབ་པ་ཁྱད་པར་དུ་འགྲོ་བའི་
ཡོངས་སྦྱོང་གི་ཆོས་གཉིས་ཀར་ཁྱེར་དགོས་པས་མཐུན་རྐྱེན་ཚང་བ་དང་། མི་མཐུན་
པ་ཆོས་སྤོང་བའི་ལས་དང་ཁོང་ཁྲོ་བ་གཉིས་ཐབས་ཚུལ་དུ་མས་སྤང་བ་ལ་འབད་པར་
བྱ་བ་ནི། ལྷག་བསམ་བསྐུལ་བའི་མདོར་བཅོམ་ལྡན་འདས་འདི་ལྟར་ལྔ་བརྒྱ་ཐ་མ་
ལ་དམ་པའི་ཆོས་རྣམ་པར་འཇིག་པའི་ཚེ་ན་བྱང་ཆུབ་སེམས་དཔའ་ཤེས་རབ་འཆལ་བ་
དག་འབྱུང་བར་འགྱུར་ཏེ་སྤོབས་པ་ཡང་ཚོལ་ལ་སྤོབས་པ་ལ་མོས་པར་མི་བགྱིད་པ་
285

མཁན་ཆེན་ངག་དབང་དཔལ་བཟང་གིས་མཛད།
དང་གཟུངས་ཀྱང་ཚོལ་ལ་དགེ་སློང་ཆོས་འཛིན་པ་རྣམས་ཀྱི་ཆོས་ལ་ཡང་སུན་འབྱིན་
པར་བགྱིད་པ་ནི་ངོ་མཚར་ལགས་སོ། །ཞེས་ཐེག་པ་ཆེན་པོའི་ཆོས་དང་གང་ཟག་
ལ་སྨོད་པ་སོགས་ཆོས་སྤོང་བའི་ལས་སྒྲིབ་ལ་བཤགས་པ་དང་། ཕྱིན་ཆད་མི་བགྱིད་
པའོ། ། ་ཨོཾ །།ཆ་ཆ་ཆ་ན་ཌ་ལར། ཁན་གྱིས་
༈ གཟུངས་སྒྲུབ་དགོས་པའི་རྒྱུ་མཚན་ནི་གཟུངས་མ་ཐོབ་པའི་དུས་སུ་སྐད་དང་ཡི་
གེའི་གནས་ལུགས་ལ་རྨོངས་པའི་ཉེས་པས་མིང་དང་ངེས་ཚིག་ཐ་དད་ཀྱི་ཡི་གེ་རྣམས་
སོ་སོར་རིས་སུ་ཆད་པར་འཆར་ཞིང་དེའི་སྟོབས་ཀྱིས་བརྗོད་པ་སྣ་ཚོགས་ཀྱིས་ཕྲོག་
ནས་དྲན་པ་འཁྲུགས་ཤིང་མགོ་རྨོངས་པ་དང་། བརྡ་ཡུན་རིང་དུ་འདྲིས་པ་རྣམས་ལ་
དོན་དང་འདྲེས་ནས་གནས་པ་ལྟ་བུ་དང་། གསར་དུ་བསླབ་པ་རྣམས་ལ་དོན་དང་
རྒྱང་ཆད་ལྟ་བུར་འཆར་བའི་རྨོངས་པ་ཤས་ཆེར་ཡོད་པས། དེ་ཡི་གེ་མཉམ་པ་ཉིད་
ལ་དམིགས་པའི་ཤེས་རབ་གྱིས་ཡང་དང་ཡང་དུ་བཤིག་ནས་བསྒོམ་པར་གསུང་པ་
ནི་རྒྱལ་སྲས་ཀྱི་ཡིད་གཞུངས་ཁྱད་པར་ཅན་སྐྱེ་བའི་གེགས་བསལ་བ་དང་གཞི་སྒྲུབ་
པ་ཡིན་ཞིང༌། ཡིད་གཞུངས་དེ་སྐྱེད་པའི་སྒོ་དངོས་ནི་ཡི་གེ་མཚན་མར་བྱེད་པའི་སྒོ་
VN8མོའི་དོན་དྲན་པ་རྩལ་སྦྱང་ནས་མྱུར་བོར་བྱེད་པ་ཉིད་ཡིན་ལ། འདི་ལྟར་
བརྡའི་གནས་རྣམས་ཟབ་མོར་གཞིག་པའི་ཤེས་རབ་ཁྱད་པར་དུ་བསྒོམ་པ་ལས་ཐོབ་
པའི་དྲན་པ་ཚིག་དོན་གྱི་ཆ་ལ་གསལ་བར་འཛིན་པའམ་མི་ཕྱེད་པར་བསྡོམ་ནས་འཛིན་
པའི་མཐུ་ཆེས་ཆེར་རྒྱས་པ་ནི་མཐའ་ཡས་པའི་ཆོས་ཀྱི་སྒོ་བརྡ་རྣམས་དུས་ཚད་མེད་
པའི་བར་དུ་འཛིན་ནུས་པའི་གནད་གཅིག་པུ་ཡིན་ནོ། །ཐབས་དེ་དག་གི་ཡིད་གཞུངས་
བཤད་ཚོད་བཞིན་འགྲུབ་པར་ཡང་རྒྱུད་གཡེང་བ་དྲག་པོས་ཟིལ་གྱིས་མནན་པ་ལ་འོང་
བ་གནས་མེད་པས་མཚན་ཉིད་རྫོགས་པའི་ཞིང་ལྷག་གི་རྣལ་འབྱོར་ལོགས་པར་བརྟན་
286

།ཆམ་གཟུངས་ཀྱི་རྣམ་བཤད།  ི  ི
པའི་འོག་ཏུ་བཟོད་གཟུངས་བསྒོམ་དགོས་སོ། །ཡི་གེ་མཉམ་པ་ཉིད་རྗེས་སུ་དྲན་པ་
ལས་ཉམས་པར་མི་འགྱུར་ཞིང་ཕྱི་ཕྱིར་དྲན་པ་གསོ་བར་བྱེད་པ་འདི། ཏིང་འཛིན་
རྒྱལ་པོ་ལས། ཚིག་གིས་སེམས་མི་འཕྲོག་པ་ཞེས་པས་མ་ཞེན་ན་མི་འཕྲོག་ཞེས་པའི་
ཏོན་ཏོ། །དེས་ན་ཚིག་དོན་སྔགས་གསུམ་ལ་ཞི་ལྷག་ཟུང་འཇུག་མི་དགོས་ཀྱང་བཟོད་
གཟུངས་ལ་དགོས་སོ། 1:|:ཀྱིར་རགྱུས་ཕྱོ་ག་ཚེ 12
༈ དེ་ཡང་ཏིང་ངེ་འཛིན་གྱི་ཁྱད་པར་གྱིས་ཤེས་རབ་ཀྱང་ཁྱད་པར་དུ་འགྲོ་བ་བདག་
རྐྱེན་མིག་དབང་ཇི་ལྟར་དྭངས་པ་ལྟར་དེའི་མིག་ཤེས་གསལ་བར་འགྱུར་བ་བཞིན་
འདི་དག་གིས་དཔག་ནས་བདག་མེད་རྣམ་ཅན་གྱི་ཞི་ལྷག་ཟུང་འབྲེལ་སོགས་ལས་
དྲན་ཤེས་ཕུལ་བྱུང་སྐྱེ་བའི་ཚུལ་ཡང་ཤེས་དགོས་སོ། །དེ་ཡང་ཞི་ལྷག་སྟོན་པའི་གཞུང་
ཆེན་པོ་རྣམས་ལས་རྟོགས་དགོས་སོ། ། ༈ དེ་ཡང་གཟུངས་ཀྱི་མཚན་ཉིད་ལ་གཟུངས་
དབང་གི་མདོར་དྲན་པ་བརྗེད་པ་མེད་པ་སྟེ་འདི་ནི་གཅིག་གོ་ཞེས་དང་། ཀུན་བཏུས་
ལས་དྲན་པ་གང་ཞེ་ན། འདྲིས་པའི་དངོས་པོ་རྣམས་ལ་སེམས་ཀྱིས་བརྗེད་པ་མེད་
པ་སྟེ་རྣམ་པར་མི་གཡེང་བའི་ལས་ཅན་ནོ་ཞེས་དང་དམིགས་རྣམ་བྱེད་ལས་གསུམ་
གྱི་སྒོ་ནས་བཞག་ལ། རྒྱན་སྣང་ལས། ཤེས་རབ་གྱི་ཕ་རོལ་ཏུ་ཕྱིན་པ་ཐོས་པ་ལས།
ཐོས་པའི་ཤེས་པས་བདེ་བླག་ཏུ་བཟུང་སྟེ་ཤིན་ཏུ་གསལ་བར་ཉམས་སུ་མྱོང་བས་སྐྱེ་བའི་
བག་ཆགས་ལས་བྱུང་བ་དྲན་པའི་ཤེས་པ་ལ་བཞག་ནས་ཞེས་ཐོས་པའི་མོད་ལས་བདེ་
བླག་ཏུ་གསལ་བར་ངེས་པའི་ཤེས་རབ་ཅིག་མེད་ན་མི་འབྱུང་སྟེ། དེ་མེད་ན་ཇི་ལྟར་
ཐོས་པ་ལ་མི་འཁྲུལ་བའི་བག་ཆགས་སྟོབས་ལྡན་འཇོག་བྱེད་མེད་པས་དྲན་པའི་
གཟུངས་སྐྱེ་བའི་གཞི་མེད་པའི་ཕྱིར་ཏེ། དྲན་པ་རང་ཡུལ་འདྲིས་པའི་བག་ཆགས་
ལ་བརྟེན་ནས་སྐྱེ་བའི་ཕྱིར། དེ་ཡང་དང་པོར་ཐོས་དུས་ཤེས་རབ་གྱིས་ཅི་ཙམ་ངེས་
287

མཁན་ཆེན་ངག་དབང་དཔལ་བཟང་གིས་མཛད།
པ་དེ་ཙམ་ཆོས་དེ་འདྲིས་ཕུལ་ཆེ་ཞིང་། ཐོས་རྗེས་ཀྱི་དྲན་པ་ཅི་ཙམ་མཐུ་ཆེ་བ་དེ་ཙམ་
དུ་ཤེས་རབ་གྱིས་འདྲིས་པའི་ཆོས་དེ་བརྗེད་དཀའ་ཞིང་རིང་དུ་བློ་ལ་གནས་པ་ཡིན་
ལ། དྲན་པ་དེ་དང་མཚུངས་ལྡན་དུ་འབྱུང་བའི་ཐོས་བསམ་བསྒོམ་པའི་ཤེས་རབ་
རྣམས་ཀྱིས་ཀྱང་དྲན་པའི་རྒྱུན་གོང་འཕེལ་དུ་བྱེད་དེ། དེ་ལྟར་བྱས་ན་ཤེས་རབ་ཀྱང་
ཐོས་པའི་ཆོས་རྣམས་དྲན་པ་ལ་བཞག་སྟེ་ཆུད་མི་ཟ་བར་བྱེད་པའི་སྒོ་གཙོ་བོར་འགྲོ་
བས་ཤེས་རབ་དང་དྲན་པ་གཉིས་ཆར་གཟུངས་སུ་བཞག་པ་མང་པོ་སྣང་ངོ་། །འབུམ་
ཊིཀ་ལས། དེ་ལ་གཟུངས་ཞེས་བྱ་བ་ནི་ཡང་དག་པ་ཉིད་ཀྱི་དོན་དང་ཚིག་ཕྱིན་ཅི་མ་
ལོག་པར་རྟོགས་ཤིང་མི་བརྗེད་པར་འཛིན་པ་ལ་བྱ་སྟེ། ཤེས་རབ་གྱིས་ཡང་དག་པའི་
དོན་དང་ཚིག་གིས་ཕྱིན་ཅི་མ་ལོག་པར་རྟོགས་ནས་དྲན་པས་གཟུངས་སུ་བཟུང་སྟེ་མི་
བརྗེད་པར་བྱེད་པའི་ཕྱིར་དངོས་སུ་ན་དྲན་པ་དང་ཤེས་རབ་གཉིས་ལ་གཟུངས་ཞེས་
བྱའོ། །ཞེས་ཤེས་རབ་གྱིས་ལན་རེ་བཟུང་བས་ཡུལ་དེ་ལ་དྲན་པ་སྟོབས་ལྡན་སྐྱེ་ནུས་
པ་ནི་ལོབས་རྐྱེན་པའི་ཡིད་གཞུངས་ཡིན་པས་གཟུངས་ཀྱི་མིང་གི་རྣམ་གྲངས་སུ་ཡིད་
གཞུངས་དང་དྲན་འཛིན་ཞེས་ཀྱང་བཤད། དྲན་པའི་གཟུངས་མེད་ན་ཤེས་རབ་བཟང་
ཡང་ཐོས་པ་ཆུད་མི་ཟ་བའི་བྱ་བ་དང་མི་ལྡན་པས་གཟུངས་ཀྱི་ཐ་སྙད་ཐོབ་དཀའ་ལ
རྒྱན་གྱི་འགྲེལ་བཤད་ལས་དྲན་ཤེས་ཁྱད་པར་ཅན་ལ་གཟུངས་སུ་འཇོག་པར་བཤད་
པའི་ཁྱད་པར་ཅན་གྱི་དོན་ཡང་དེ་ལྟར་ཡིན་གྱི། དྲན་ཤེས་ཁྱད་པར་ཅན་དང་གཟུངས་
ཁྱད་པར་ཅན་གཉིས་གཅིག་ཏུ་བྱས་ནས་གྲོགས་ཞི་གནས་དང་མཚུངས་ལྡན་གྱི་དོན་
དུ་འཆད་པ་མ་ཡིན་ནོ། ། །།
གཟུངས་སྤྱིའི་ངོས་འཛིན་ཡིན་པའི་ཕྱིར་དེ་ལྟར་ཤེས་རབ་དང་དྲན་པའི་གཟུངས་གཉིས་
ཡོད་ཀྱང་དམིགས་ཡུལ་དང་བྱ་བ་ལ་ལྟོས་ནས་གཟུངས་གཅིག་ཏུ་འགྱུར་ཞིང་། གཉིས་
288

[ 918་གཟུངས་ཀྱི་རྣམ་བཤད ་་50ཆ
ཀའང་ཐོས་པ་ཆུད་མི་ཟ་བར་འཛིན་པའི་ཆ་ནས་བཞག་པས་གཟུངས་ཀྱི་མཚན་ཉིད་
མི་འདྲ་བ་གཉིས་སུ་མི་འགྱུར་རོ། །༈ སྣང་བ་གཉིས་ལས་བསྐལ་པ་མང་པོར་ཆོས་
སྟོན་པའི་རྒྱུའི་དྲན་པ་ཡོངས་སུ་གཏུག་པ་མེད་པར་འགྱུར་བའི་ཕྱིར་དང༌། འཛིན་པར་
བྱེད་པ་ཞེས་བྱ་བའི་ཚུལ་གྱིས་དྲན་པས་ཀྱང་གཞུང་དང་དོན་འཛིན་པས་ན་གཟུངས་
ཀྱི་ཚོགས་སོ་ཞེས་སྒྲ་བཤད་ཀྱང་བསྟན་ནོ། ༢ གཟུངས་བཞི་པོ་གོང་དུ་འཕེལ་བའི་
གནས་སྐབས་དང་བྱེད་ལས་སོགས་ཀྱི་དབྱེ་བས་མང་དུ་དབྱེ་བར་གསུང་མོད། བྱང་
ས་ལས། ཆོས་ཀྱི་གཟུངས་དང༌། དོན་གྱི་གཟུངས་དང༌། གསང་སྔགས་ཀྱི་གཟུངས་
དང་། བྱང་ཆུབ་སེམས་དཔའི་བཟོད་པ་ཐོབ་པར་བྱེད་པའི་གཟུངས་ཞེས་བསྡུ་བ་མཛད་
པའི་དམ་ཆོས་མི་བརྗེད་པར་འཛིན་པའི་གཟུངས་དངོས་དང༌། དེའི་སྟོབས་ཀྱིས་མཐུ་
ཕུལ་བྱུང་གཞན་ཐོབ་པའི་དྲན་ཤེས་ཀྱི་ཁྱད་པར་ལ་གཟུངས་སུ་བཞག་པ་གཉིས་ལས།
ཕྱི་མ་ནི་སྔགས་གཟུངས་ཡིན་ན། སྔ་མ་དེ་ལ་སྤྱིར་རྒྱལ་སྲས་རྣམས་ཀྱིས་ཐོས་པ་འཛིན་
པའི་གཟུངས་ལ་འཇིག་རྟེན་པ་དང་།ཉན་རང་གི་ཡིད་གཞུངས་ལས་ཁྱད་པར་འཕགས་
པའི་རྒྱུ་མཚན་ཆེན་པོ་གཉིས་ཏེ། གསུང་རབ་མཐའ་དག་དང་། ·གཙོ་བོར་ཤིན་ཏུ་
རྒྱས་པའི་སྡེ་སྣོད་ཀྱི་ཚིག་དོན་འཛིན་པ་ལ་ཆེས་རྣོ་བ་དང༌། དེའི་སྲོག་བཟུང་སྟེ་མྱུར་
བ་དང་བདེ་བླག་ཏུ་བསྟན་པ་ཕུལ་བྱུང་རྙེད་བྱེད་ཕྱག་རྒྱའི་ཆོས་ཀྱི་རྣམ་གྲངས་ལ་མང་
དུ་གནས་པའོ།། ག
དང་པོའི་དབང་དུ་མཛད་ནས་ཆོས་དོན་གྱི་གཟུངས་གཉིས་དང༌། ཕྱི་མའི་ལག་རྗེས་
ཐུན་མོང་མ་ཡིན་པའི་དབང་དུ་མཛད་ནས་བཞག་གོ །ཐོས་པ་འཛིན་པའི་གཟུངས་
ཐུན་མོང་པ་དང་། ཡིད་གཞུངས་སྐྱེ་བའི་སྒོ་མཆོག་ལ་དམིགས་ནས་ཐོབ་པའི་གཟུངས་
ཐུན་མོང་མ་ཡིན་པའི་གཉིས་ལས་སྔ་མ་ཆོས་དོན་དང༌། ཕྱི་མ་བཟོད་གཟུངས་ཞེས་
289

མཁན་ཆེན་ངག་དབང་དཔལ་བཟང་གིས་མཛད།
སུ་བཤད་ན་བྱང་སེམས་མ་ཡིན་པའི་གཟུངས་རྣམས་སྡུད་དེ་གནད་གཅིག་གོ །གལ་
ཏེ་བཟོད་གཟུངས་ཀྱིས་དམིགས་པར་གྱུར་པའི་ཚིག་དོན་གཉིས་མེད་ན་ནི་དེའི་རྣམ་
བཞག་འཆད་འགྱུར་ཐམས་ཅད་དང་འགལ་བར་འགྱུར་ལ། ཡོད་ཀྱང་དེའི་སྒོ་ནས་
གཟུངས་གཉིས་སུ་མི་འབྱེད་ན་ཆོས་དོན་གྱི་གཟུངས་གཉིས་ལའང་རིགས་པ་མཚུངས་
པས་གཟུངས་གསུམ་དང་ལྔར་ཡང་ཅི་སྟེ་མི་འགྱུར་ཞེ་ན། མི་མཚུངས་སྟེ་ཆོས་དོན་
གྱི་གཟུངས་ནི་སཾ་ཀྲི་ཏའི་སྐད་ཀྱི་དོན་མ་ཤེས་པས་ཤེས་སྙིང་རྒྱ་སྐད་དུ་བློ་ལ་ཐོན་པ་
དང༌། ཤེས་སྙིང་གི་དོན་ལ་མ་འཆོལ་བར་བཟུངས་ཡང་ཤེས་སྙིང་མ་བཟུངས་བ་མི་
འགལ་བ་ལྟར་གཞུང་གཅིག་གི་ཚིག་དོན་གང་རུང་ལ་ལྟོས་ནས་གཟུངས་སུ་སོང་ཡང་
ཅིག་ཤོས་ལ་མ་སོང་བ་ཡོད་པས་གཟུངས་ཐ་དད་དུ་བཞག་ལ། བཟོད་གཟུངས་ལ་
སྒྲ་དང་དོན་གཉིས་ཀ་སྦྱར་ནས་མ་བཟུང་པར་གཟུངས་ཀྱི་ཕྱག་སྒྲུབ་ལུགས་མེད་པས་
གཅིག་ཏུ་མཛོད། གོ་རིམ་ནི་ཆོས་དོན་སྔགས་གསུམ་གྱི་གཟུངས་བཟོད་པའི་སྔོན་
ནས་འཐོབ་ཅིང་བཟོད་གཟུངས་ཀྱིས་དེ་རྣམས་བོག་དབྱུང་བར་བྱེད་པས་སྐྱེ་བའི་རིམ་
པ་ལྟར་དེ་གསུམ་ཐོག་མར་མཛད་ལ། སྔགས་གཟུངས་ཀྱི་གཞིར་གཞན་གསུམ་ཅི་
རིགས་ཞིག་འཐོབ་དགོས་པས་ཕྱི་མར་བཞག་ཅིང་། གཟུངས་ལྷག་མ་གཉིས་པོ་ཆོས་
རྟེན་དང༌། དོན་བརྟེན་པ་ཡིན་པས་གོ་རིམ་ལྟར་བསྟན་ཏེ། གནོད་འཇོམས་གཉིས་
དང་། དག་ལྡན་དང་། ཐུབ་པ་དགོངས་རྒྱན་མས། བཟོད་གཟུངས་དང་པོར་བཤད་
དེ། དེའི་སྟོབས་ཀྱིས་ཐོབ་པའི་ཆོས་དོན་སྔགས་གསུམ་པོ་ཕུལ་བྱུང་ཐོབ་པ་ལ་ལྟོས་
ནས་བཤད་པ་བཞག་གོ །དེ་བཞིན་གོ་རིམ་ལ་བཤད་པ་མང་ངོ༌། ། ་ ཿཤོ་
བྱང་ས་ལྟར་གཟུངས་དང་པོ་གཉིས་དང༌། སྔགས་དང་བཟོད་གཟུངས་བཞི་ལས།
དང་པོ་ཆོས་གཟུངས་ཞེས་པའི་ཆོས་ནི་བཤད་ཆོས་སམ་གསུམ་རབ་ལ་བྱ་སྟེ། སྤྱིར་
290

-Z3C གཟུངས་ཀྱི་རྣམ་བཤད 5.མ06
གཟུངས་འདིས་མིགས་ཡུལ་ལ་སྒྲ་ཚད་བཟོ་གསོ་སོགས་རིགས་གནས་ཐུན་མོང་བའི་
གཞུང་རྣམས་ཡོད་མོད་ཀྱང་གཙོ་བོ་སངས་རྒྱས་ཀྱི་གསུང་རབ་ཡིན་ནོ། །དེའང་གཞུང་
ཚད་ཆེས་ཆེ་བ་རྣམས་ཀྱང་དང་པོ་ཡང་ཡང་བཀླག་ཏེ་གོམས་པར་བྱས་པ་དང་། སླར་
དུས་དང་དུས་ཁ་ཏོན་དུ་བཟུངས་སྟེ་བྱང་བར་བྱས་པ་མེད་པར་ཐོབ་པ་ཙམ་གྱིས་ཟིན་
པ་དང༌། འཛིན་ཚུལ་ཡང་ཇི་ལྟར་ཐོས་པ་ལས་ཚིག་དང་ཡི་གེ་གཞན་དུ་འཁྲུལ་བ་
དང༌། གྲངས་ཆད་ལྷག་དང༌། གོ་རིམ་འཁྲུགས་ཤིང་འཛིང་བའི་སྐྱོན་མ་ཞུགས་པ་
དང༌། ཚུལ་དེས་ཡུན་རིང་པར་མི་བརྗེད་པ་སྟེ། ཁྱད་པར་དེ་རྣམས་དང་ལྡན་པའི་
དྲན་པ་དང་ཤེས་རབ་རྣོན་པོ་ལ་ཆོས་ཀྱི་གཟུངས་ཞེས་བྱའོ། །ཞེས་ཐོས་པ་མྱུར་དུ་
ཟིན་པའི་ཁྱད་པར་ལ་སྦྱོར་བ་འཐད་དོ། །
གཉིས་པ་དོན་གྱི་གཟུངས་ནི་ཆོས་དེ་དག་གི་བརྗོད་བྱ་དོན་གྱི་གནས་མང་པོ་འཛིན་
པ་སྟེ། ཐོས་པའི་མོད་ལ་འཛིན་པ་དང༌། ཇི་ལྟར་བཤད་པའི་རིམ་པ་མ་འཆོལ་བར་
འཛིན་པ་ཆོས་གཟུངས་དང་འདྲ་ལ། བྱང་ས་ལས། དེ་ལ་དོན་གྱི་གཟུངས་གང་ཞེ་ན་
སྔ་མ་དང་འདྲ་བ་ལས་དེའི་ཁྱད་པར་འདི་ཡོད་དེ། ཆོས་དེ་དག་གི་དོན་ཚད་མེད་པ་
དག་མ་གོམས་ཤིང་ཡིད་ཀྱིས་བྱང་བར་མ་བྱས་པར་དུས་ཚད་མེད་པ་དག་ཏུ་འཛིན་
པའོ། །ཞེས་ཏིང་རྒྱལ་འགྲེལ་ལས། དོན་ཚད་མེད་པ་གཅིག་ཏུ་བྱས་ནས་འཛིན་པར་
བཤད་པ་ནི། དེ་ནི་རྒྱུན་གཅིག་ཏུ་བསགས་ཤིང་སྡོམ་ནས་འཛིན་པའི་དོན་ཏོ། །གསུམ་
པ་སྔགས་གཟུངས་ནི། བྱང་ས་ལས། སྔགས་ཀྱི་གཞི་གང་དག་སེམས་ཅན་རྣམས་
ཀྱི་ཡམས་ཀྱི་ནད་ཞི་བར་བྱེད་པའི་ཕྱིར་བྱིན་གྱིས་རློབས་པར་བྱེད་པ་ཞེས། ཏིང་ངེ་
འཛིན་གྱི་དབང་ཞེས་པ་ཙམ་ལས་དྲན་ཤེས་ཀྱི་གསལ་ཁ་མ་བྱུང་ཡང་། གནོད་འཇོམས་
ལས་དྲན་པ་དང་ཤེས་རབ་གྱི་རང་བཞིན་གྱི་གཟུངས་ཞེས་དང་། དགོངས་རྒྱན་དང་།
291

མཁན་ཆེན་ངག་དབང་དཔལ་བཟང་གིས་མཛད།
ཟླ་འོད་ལས། དྲན་པ་དང་ཤེས་རབ་ཀྱིས་གཅིག་ཏུ་བྱས་ནས་ཞེས་དྲན་ཤེས་གཉིས་
ཆར་གྱི་མཐུ་གཅིག་ཏུ་དྲིལ་ནས་བྱིན་གྱིས་རློབས་པར་བྱེད་པ་ལ་འདྲ་ལ། ཡམས་
ནད་ཞི་བའི་སྔགས་བྱེད་པར་གསུང་བ་མཚོན་བྱེད་ཙམ་མོ། །དེ་གཅིག་པུར་མ་ངེས་
སྟེ། ཏིང་འཛིན་རྒྱལ་པོའི་མདོ་འགྲེལ་ལས། སྔགས་ཀྱི་ཚིག་ཏིང་ངེ་འཛིན་ལ་དབང་
ཐོབ་པ་ལས་བྱུང་བའམ་སྔོན་གྱི་སྨོན་ལམ་གྱི་སྟོབས་ཀྱིས་བྱུང་བ་ཞེས། སྔོན་སེམས་
ཅན་བརྗེད་ངེས་ཀྱི་འཇིགས་པས་ཉེན་པ་རྣམས་ལ་ཕན་གདངས་པའི་ཆེད་དུ་སྔགས་
རྩོམ་ནུས་པའི་དྲན་ཤེས་ཅན་དུ་གྱུར་ཅིག་ཅེས་པའི་སྨོན་ལམ་བཏབས་པའི་དབང་ཅི་
རིགས་པའོ། ། །།ཨོཾ་1nFEPLE་སྐུ་སྐ་ཟོ་༼ཆརྟPA་ཟས་ལ་༼ཀ༼སྤྱི
༈ གསུམ་པ་བཟོད་གཟུངས་ཀྱི་རང་བཞིན་མདོར་བསྟན་པ་ནི། ཉི་ཁྲི་ལས་ཨ་ཞེས་
བྱ་བ་ནི་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། །ཞེས་བྱ་བ་ལ་སོགས་པ་རྒྱ་ཆེར་
གསུངས་པ་སྟེ་ཡི་གེ་མཚན་མར་བྱེད་པས་དེ་དང་དེས་བསྐལ་བ་མང་པོར་ཆོས་སྟོན་
པའི་དྲན་པ་གཏུགས་པ་མེད་པར་འགྱུར་བའི་ཕྱིར་དང༌། དྲན་པའང་ཡི་གེ་དང་དོན་
འཛིན་པ་ཉིད་ཀྱི་གཟུངས་ཡིན་པས་སོ་ཞེས། དེ་ཡང་དྲན་པ་གཏུགས་པ་མེད་པའམ་
ཟད་པ་མེད་པ་ནི་གསུང་རབ་སོ་སོ་ཐ་དད་ན་བཞུགས་པའི་མིང་ཚིག་དང་དོན་གྱི་རྣམ་
གྲངས་བསྐལ་པ་མང་པོར་བཤད་ཀྱང་མི་རྫོགས་པ་རྣམས་ཡིག་འབྲུ་རེ་རེའི་སྒོ་ནས་
ཐོགས་མེད་དུ་དྲན་ནུས་པའི་དོན་ཡིན་ལ། དྲན་པའི་འཇུག་ཚུལ་ནི་སྔར་གྱི་མྱོང་བའི་
རྗེས་སུ་བྱེད་ཕྱིས་དྲན་པ་སྐྱེ་ལུགས་ཁྱད་པར་དེ་ལྟ་བུ་འོང་བ་ཡང་དང་པོ་པའི་འཛིན་
ཚུལ་ལ་ཐུག་གོ །དེའང་གསུང་རབ་གྱི་ཆོས་ལ་ཐུག་པ་མེད་ཀྱང་ཡི་གེའི་མ་མོ་ཁོ་ན་
ལས་བརྩམ་པར་ཐམས་ཅད་མཚུངས་ལ། ཡི་གེ་རྣམས་ནི་མིང་ཚིག་གི་ཁྱད་པར་ཅི་
འདྲ་ཞིག་ཏུ་ཡོད་ཀྱང་བརྡ་དབང་གིས་སྒྲའི་གདངས་གཞན་དུ་མི་འགྱུར་བས་དེའི་སྐད་
292

༈༙ ༢ གཟུངས་ཀྱི་རྣམ་བཤད། ཆ
དོད་ཨཀྵ་ར་མི་འགྱུར་བ་ཞེས་པ་ཡོད་པས་དེ་རྣམས་མཚན་མར་བྱས་ནས་བཟུང་ན་
མིང་ཚིག་གིས་གསལ་བ་མཐའ་དག་བསྡུ་ནུས་ཤིང་བཟུང་བར་སླའོ། །རྒྱ་ཆེ་བ་འཛིན་
པ་ན་བདེ་བླག་ཏུ་ཟིན་པའི་སྡོམ་དུ་བྱེད་པ་ནི་སྤྱིའི་ཚུལ་ལུགས་ཀྱང་ཡིན་ནོ། །དེ་ཡང་
གང་དུ་འདུ་ན་གཟུངས་ཀྱི་ཕྱག་རྒྱའི་ཡི་གེ་རྣམས་སུ་གང་འདུ་ན་འདུས་བྱས་འཇིག་
རྟེན་པ་དང་འཇིག་རྟེན་ལས་འདས་པ་སྟོན་པའི་སྒྲ་ཐམས་ཅད་ཇི་ལྟར་འདུ་ན། ཡི་
གེ་མཉམ་པ་ཉིད་ཀྱི་ཚུལ་དུ་འདུ་བར་གསུངས་ཏེ། འདུ་བའི་དོན་ནི་ཡི་གེ་རྣམས་བཟུང་
བས་སྒྲ་དེ་རྣམས་ཀྱང་བཟུང་བར་འགྱུར་བའོ། །
དཔེར་ན་མདོར་བསྟན་གྱིས་རྒྱས་བཤད་འཛིན་པ་ལ། མདོར་བསྟན་ཉིད་ལ་བསླབ་
པ་དང་། དེ་རྒྱས་བཤད་དང་སྦྱར་ནས་སྦྱང་བ་གཉིས་དགོས་པ་ལྟར་ཡི་གེའི་མ་མོར་
ངེས་ཚིག་འཛིན་པ་ལའང༌། སྡུད་བྱེད་ཉིད་བསྒོམ་པ་དང་། དེ་ལ་ངེས་ཚིག་སྦྱར་ནས་
བསྒོམ་པ་གཉིས་དགོས་པའི་སྔ་མ་ནི་ཡི་གེ་མཉམ་པ་ཉིད་ཀྱི་སྒོ་ནས་བསྡུ་བ་ལ་མཁས་
པའོ། །ཕྱི་མ་ནི་ངེས་ཚིག་གིས་དོན་བརྡ་སྤྲོད་པའི་ཚུལ་ལ་བརྟེན་ནས་ཡི་གེ་འབྱེད་
པའམ་འགྲེལ་བ་ལ་མཁས་པའོ། །དེའི་ཚུལ་ནི་ཨ་ཡིག་ལ་མཚན་མར་བཟུང་བ་གཞིར་
བཞག་སྟེ་ཨརྱ་ནུཏྤན་ཞེས་པ་ལྟ་བུའི་སྒྲ་བཤད་ཀྱིས་སྟེང་ནས་སྟོང་པ་ཉིད་ཀྱི་ངེས་པ་
ཡང་དང་ཡང་དུ་དྲང་སྟེ་ཚིག་དེས་སྟོང་ཉིད་ཇི་ལྟར་གོ་ཚུལ་ལ་སོ་སོར་རྟོག་པའི་མྱོང་
བ་བརྟན་པོ་རྙེད་རྙེད་དུ་སྦྱང་བས། སྤྱིར་སྟོང་ཉིད་ལ་དོན་སྤྱིའི་གསལ་སྣང་ཇི་ལྟར་
རྙེད་པ་དེ་ལྟར་སྒྲ་དོན་གྱི་སྤྱི་གཉིས་ཀྱི་སྣང་ཆ་ཇེ་དག་འགྲོ་བ་ཡིན་ཀྱང༌། ཇི་སྲིད་སྒྲ་
སྤྱིའི་སྣང་བ་དང་བཅས་པ་དེ་སྲིད་དུ་ཟབ་མོའི་དོན་སྤྱི་དང་སོ་སོར་མི་སྣང་བར་འདྲེས་
ནས་སྣང་བའི་དབང་གིས་ཚིག་དེ་དག་ཆེས་ཟབ་ཅིང་གཏིང་མེད་པའི་རྣམ་པར་འཆར་
ཏེ། དེས་སྟོང་པ་ཉིད་ལ་ངེས་པ་ཇི་ཙམ་ཤུགས་ཆེ་བ་དེ་ཙམ་དུ་འཆར་ཕུལ་ཆེར་འགྲོའོ་
293

མཁན་ཆེན་ངག་དབང་དཔལ་བཟང་གིས་མཛད།
དེའང་སྟོང་ཉིད་ངེས་པའི་བློ་དེས་བརྡ་ངེས་པ་མིན་ཡང་བརྡ་ལ་མཚན་མར་བཟུང་བའི་
སྟེང་ནས་ལྷག་མཐོང་གི་ཤེས་རབ་དེ་སྦྱངས་བའི་གནད་ཀྱིས་བློ་དེའི་མཐུ་ལ་བརྟེན་
ནས་དེ་ལྟ་བུ་བར་མ་ཆད་དུ་འདྲེན་པ་ཡིན་ཏེ་བརྗོད་བྱ་ཟབ་པའི་དབང་གིས་བརྗོད་
བྱེད་ཀྱང་ཟབ་པར་འཆར་བ་ནི། དཔེར་ན་སྙན་ངག་མཁན་གྱིས་བརྡའི་དབང་གིས་
སྙན་དང་ངག་རྣམས་ལ་སྒེགས་པ་ལ་སོགས་པའི་རོ་ཉམས་ཐ་དད་དམིགས་པ་བཞིན།
དེའི་ཚེ་བརྗོད་འདོད་ཀྱི་རྟོག་པས་འདོད་རྒྱལ་ཁོ་ནར་བཞག་པའི་སྒྲོ་བཏགས་འདི་ཙམ་
ཞིག་བརྡ་འདི་དག་གི་གནས་ཚོད་ཡོངས་སུ་རྫོགས་པ་ཡིན་གྱི། དེའི་ཕ་རོལ་ན་བརྗོད་
བྱེད་དུ་རང་ངོས་ནས་གྲུབ་པའི་གནས་ཚོད་ནི་ཅུང་ཟད་ཀྱང་འདྲིས་པར་བྱ་རྒྱུ་མེད་དོ་
ཞེས་མྱོང་སྟོབས་ཀྱིས་གསལ་བ་ངེས་ནས་བརྗོད་བྱེད་སྒྲ་རྣམས་ཀྱི་རྒྱུ་འབྲས་ལ་ཤིན་
ཏུ་མཁས་པར་འགྱུར་རོ།། 773923981i ་ལྟ€་རྨཱ |?)
དེའང་ཨ་ནས་ཧའི་བར་གྱི་ཡི་གེ་རྣམས་རྣམ་དབྱེ་དང་བྱིངས་མཐའི་ཡི་གེ་སོགས་ལ་ལྟོས་
ནས་ཤེས་བྱ་ཇི་ལྟ་བ་ལུང་དུ་སྟོན་པའི་སྒོ་སོགས་ཡིན་མིན་གྱི་ཁྱད་པར་པདྨའི་འདབ་མ་
ལྟར་མ་འདྲེས་པར་དམིགས་ཤིང་། ས་ར་མའི་སྒྲ་བཞིན་ནོ། །དེ་ལྟར་ཡི་གེ་ལ་བརྟེན་
ནས་བརྡ་དང་ཐ་སྙད་བྱེད་པ་རྟོག་པ་ཁོ་ནའི་དབང་གིས་བརྗོད་བྱེད་ཀྱི་སྒྲ་རྣམས་ཇི་ལྟར་
འགྲུབ་པའི་ཚུལ་ལ་ཟབ་མོའི་ངེས་ཚིག་གི་སྒོ་ནས་གཏུགས་པ་མེད་པར་འཇུག་པའི་
ཤེས་རབ་བསྒོམ་པས། ཆེར་འདྲིས་ཤིང་དབང་དུ་གྱུར་ནས་ཡིད་ཀྱི་ཡི་གེ་དེ་དག་བརྗོད་
པ་ཙམ་གྱིས་སྟོང་ཉིད་ལ་མི་སྐྲག་པའི་བཟོད་པའི་ཏིང་ངེ་འཛིན་འདྲེན་ནུས་པ་ན་ཕུང་
ཁམས་སྐྱེ་མཆེད་པ་དང་ཕར་ཕྱིན་བསྟན་པ་ལ་སོགས་པའི་སྐབས་གཞན་ཐམས་ཅད་
དུའང་བརྡའི་ཚུལ་ལ་ཤིན་ཏུ་རྣམ་པར་ངེས་པའི་ཤེས་རབ་མི་འཕྲོག་པ་དང༌། ཤེས་
རབ་གྱི་འཇུག་པ་ཆེས་མྱུར་བ་སྐྱེ་བའོ། །ཡི་གེ་མ་མོ་རྣམས་གཟུངས་ཀྱི་སྒོར་འགྲོ་ཞེས་
294

༑ཌ གཟུངས་ཀྱི་རྣམ་བཤད།  ཿཆ་ཎཋ
པ་ཡི་གེ་དེ་དག་དེ་ཁོ་ན་ཉིད་སྟོན་བྱེད་དུ་བྱས་ནས་བཟོད་པ་ཐོབ་དགོས་པས་བཟོད་པ་
དེ་ནམ་སྐྱེ་བ་ན་གཟུངས་གྲུབ་པར་བཤད་དོ། །མིང་ཚིག་གི་ཡི་གེའི་ཚོགས་སམ་ཕུང་
པོ་རྣམས་སོ་སོའི་སྔོན་དུ་འགྲོ་བ་སྟེ། ཐོག་མར་འགྲོ་བའི་ཡི་གེ་རྣམས་ཀྱི་སྒོ་ནས་
འཛིན་པ་དང༌། དེ་རྣམས་ཀྱང་དབྱངས་གསལ་གྱི་ཡི་གེའི་མ་མོ་རྣམས་སུ་མ་འདུས་
པ་མེད་པས་གཟུངས་ཀྱི་སྒོའི་གྲངས་ནི་ཡི་གེའི་ཕྱི་མོའི་གྲངས་དང་མཉམ་པར་གསུངས་
སོ། །དེའང་ཀུན་རྫོབ་པའི་དོན་ཅན་གྱི་ཡི་གེ་ཙམ་ལ་སྦྱངས་ཀྱང་དྲན་བློའི་ཤུགས་
འཕེལ་སྟོབས་ཆུང་བས་ཇི་སྐད་བཤད་པའི་དྲན་པ་དང་ཤེས་རབ་གྱི་མཐུ་དེ་འདྲ་བ་ནི་
དོན་དམ་པའི་གནས་ལུགས་ཟབ་ཅིང་ཕྲ་བ་སྟོན་པའི་ཡི་གེ་ལ་བརྟེན་ནས་འཐོབ་དགོས་
ཤིང་། དེ་ལའང་ཐོག་མ་མེད་པའི་དུས་ནས་བརྗོད་བྱ་དང་རྗོད་བྱེད་རང་གི་མཚན་
ཉིད་ཀྱིས་གྲུབ་པར་ཞེན་པའི་དབང་གིས་མིང་ཚིག་གིས་ཐ་སྙད་སྣ་ཚོགས་ཀྱི་སྤྲོས་པའི་
ཚང་ཚིང་འཐུག་པོར་དྲན་པ་མགོ་རྨོངས་ཤིང་འཁྲུགས་ནས་གནས་པའི་སྐབས་སུ་ནི་
འཐོབ་པར་མི་ནུས་ཀྱི་མིང་ཚིག་དེ་དག་གི་དེ་ཁོ་ན་ཉིད་སྦྲང་རྩི་རོ་གཅིག་པ་ལྟ་བུའི་
ཚུལ་ལ་ཏིང་ངེ་འཛིན་དང་ཤེས་རབ་གྱི་སྣང་བ་ཆེར་ཐོབ་པ་དགོས་སོ། །
དེ་ལྟར་བྱས་ན་ཚིག་དང་ཡི་གེ་སྦྲུམ་ལྟ་བུར་ཤེས་པའི་སྟེང་ནས་ངེས་དོན་ཟབ་མོ་སྟོན་
བྱེད་ཀྱི་ཡི་གེའི་སྒོ་ལ་ལེགས་པར་བསླབ་པའི་ལྷག་མཐོང་ཕུལ་བྱུང་ཐོབ་པའི་མཐུས་
སོ། །ཨ་ལྟ་བུའི་ཡིག་འབྲུ་གཅིག་དྲན་པ་ན་དེའི་སྟོབས་ཀྱིས་ཡི་གེ་དེས་ཐོག་མར་
བྱས་ནས་བརྩམ་པའི་ལུང་གི་ཆོས་ཚད་མེད་པ་ཆེས་མྱུར་པོར་ས་ལེར་དྲན་པའི་གཟུངས་
སམ་བཟོད་པ་ཐོབ་པའི་སྒོའི་གཟུངས་ཞེས་བྱ་བ་གཟུངས་ཀུན་ལས་ཁྱད་པར་དུ་འཕགས་
པ་སྟེ། འདི་ལ་ད་ལྟ་མཚན་ཉིད་ཡོངས་དཔྱོད་ཀྱི་སྒོ་ནས་བསྒོམ་པ་ཙམ་ཡང་ཐེག་པ་
མཆོག་གི་གཟུངས་ཁྱད་པར་ཅན་རྣམས་སྐྱེ་བའི་བག་ཆགས་འཇོག་པར་སྟོབས་གཞན་
295

མཁན་ཆེན་ངག་དབང་དཔལ་བཟང་གིས་མཛད།
མི་འདྲའོ། །ཡུམ་ལས། རབ་འབྱོར་གཞན་ཡང་བྱང་ཆུབ་སེམས་དཔའ་སེམས་དཔའ་
ཆེན་པོ་ཐེག་པ་ཆེན་པོ་ནི་འདི་ལྟར་གཟུངས་ཀྱི་སྒོ་རྣམས་ཏེ། ཡི་གེ་མཉམ་པ་ཉིད་
དང་། བརྗོད་པ་མཉམ་པ་ཉིད་དང༌། ཡི་གེའི་སྒོ་དང་ཡི་གེ་ལ་འཇུག་པ་སྟེ། དེ་ལ་
ཡི་གེའི་སྒོ་དང་ཡི་གེ་ལ་འཇུག་པ་གང་ཞེ་ན། ཨ་ཞེས་བྱ་བ་ནི་མ་སྐྱེས་པའི་ཕྱིར་ཆོས་
ཐམས་ཅད་ཀྱི་སྒོའོ། །ར་ཞེས་བྱ་བ་ནི་རྡུལ་དང་བྲལ་བའི་སྒོའི་ཞེས་སོགས་ནས། རབ་
འབྱོར་འདི་ནི་གཟུངས་ཀྱི་སྒོ་ལ་འཇུག་པ་ཨ་ལ་སོགས་པའི་ཡི་གེ་བསྟན་པ་ལ་འཇུག་
པའོ། །ཞེས་པའི་བར་དུ་གསུངས་ཤིང་ཨ་ཡིག་སོགས་ལ་ངེས་ཚིག་གིས་ཇི་ལྟར་བཤད་
ཀྱང་ཡི་གེ་མཉམ་པ་ཉིད་ཀྱི་ཆོས་ཉིད་ལས་མི་འདའ་བའི་ཚུལ་ལ་བརྟེན་ནས་དེ་ལྟར་
བཤད་ཅེས་ཡི་གེ་དེ་དག་རྣམ་པ་གཞན་དང་གཞན་དུ་འཆད་བྱེད་ཀྱི་བརྡ་རང་དབང་བ་
མེད་པར་སྟོན་པའོ། ། ཌ་ཤིས་ཀ
འདིར་ཡི་གེ་དང་བརྗོད་པ་མཉམ་པ་ཉིད་ཅེས་པ་གཉིས་ནི་གནོད་འཇོམས་ལ་རིམ་
བཞིན་བརྗོད་བྱེད་དང་རྗོད་བྱ་བདེན་མེད་ལ་སྦྱར་ཡང་། སངས་རྒྱས་བསྒྲོ་བའི་མདོར་
ཡི་གེ་མཉམ་པ་ཉིད་དང་། སྐད་མཉམ་པ་ཉིད་དང་ཞེས་གསུངས་པ་འདྲ་བར་མངོན་
པས། ཡི་གེ་དང༌། དེ་འཆད་པའི་ངེས་ཚིག་གཉིས་པོ་དེ་བདེན་མེད་དུ་ཇི་ལྟར་ངེས་
ན་འཕགས་པ་ཀླུས། རྒྱལ་བའི་ཡུམ་སོགས་ཟབ་མོའི་མདོ་སྡེ་རྣམས་ཀྱི་དགོངས་པ་
འགྲེལ་བ་ན། མིང་དང་ཚིག་ངོ་བོ་ཉིད་ཀྱིས་སྟོང་པའི་ཚུལ་རྒྱས་པར་གསུངས་ལ་དེ་
ནི་ཡི་གེ་མཉམ་པ་ཉིད་དུ་སྟོན་པའི་མདོ་འདི་འདྲ་བ་རྣམས་ཀྱིས་དོན་གཏན་ལ་འབེབ་
པ་ཡིན་ཏེ། དཔེར་ན་རྩ་ཤེས་ཀྱི་འགྲོ་འོང་བརྟགས་པ་སོགས་ཀྱི་མདོ་སྡེ་ལས་ཆོས་
ཐམས་ཅད་འགྲོ་འོང་མེད་པ་ལ་སོགས་པའི་འཆད་པར་ཚིག་གསལ་གསུང་བ་བཞིན།
འདི་ལྟར་རྩོད་བཟློག་ལས། དངོས་རྣམས་བརྟེན་ནས་འབྱུང་བ་གང་། །དེ་ནི་སྟོང་
296

།ཌ་གཟུངས་ཀྱི་རྣམ་བཤད། ཎཚ་ཆ
ཉིད་ཅེས་བྱ་ན། །གང་ཞིག་བརྟེན་ནས་འབྱུང་བ་དེ། །རང་བཞིན་མེད་ཉིད་ཡིན་པར་
སྨྲ། །ཞེས་པའི་རང་འགྲེལ་ལས། དངོས་པོ་གང་དག་རྟེན་ཅིང་འབྲེལ་བར་འབྱུང་བ་
དེ་དག་ནི་རང་བཞིན་དང་བཅས་པ་མ་ཡིན་ཏེ། རང་བཞིན་མེད་པའི་ཕྱིར་རོ། །ཅིའི་
ཕྱིར་ཞེ་ན། རྒྱུ་དང་རྐྱེན་ལ་ལྟོས་པ་དང་བཅས་པའི་ཕྱིར། གལ་ཏེ་དངོས་པོ་རྣམས་
རང་བཞིན་གྱི་ཡོད་ན་ནི་རྒྱུ་དང་རྐྱེན་མེད་ཀྱང་འགྱུར་བ་ཞིག་ན། དེ་ལྟར་མ་ཡིན་པས་
དེའི་ཕྱིར་རང་བཞིན་མེད་པ་ཡིན་ཏེ། དེས་ན་སྟོང་པ་ཞེས་བྱ་བ་འཐད་དོ། །དེ་བཞིན་
དུ་ངའི་ཚིག་ཀྱང་རྟེན་ཅིང་འབྲེལ་བ་ཡིན་ཏེ་དེའི་ཕྱིར་རང་བཞིན་མེད་དོ། །ཞེས་རང་
བཞིན་གྱིས་གྲུབ་པ་ནི་རང་དབང་བའི་དངོས་པོ་ཡིན་པའི་ཕྱིར་རྒྱུ་རྐྱེན་ལ་ལྟོས་པ་མི་
འཐད་པས་རྟེན་ཅིང་འབྲེལ་བར་འབྱུང་བ་འགལ་ལ། ཚིག་རྣམས་ནི་རྟེན་ཅིང་འབྲེལ་
བར་འབྱུང་བ་ཡིན་པའི་ཕྱིར་རང་བཞིན་མེད་པར་གསུངས་སོ།
གལ་ཏེ་ངའི་ཚིག་རྒྱུ་རྐྱེན་དང་། །ཚོགས་དང་ཐ་དད་པ་ཡང་མེད། །འོ་ན་དངོས་རྣམས་
སྟོང་གྲུབ་སྟེ། །རང་བཞིན་མེད་པ་ཉིད་ཕྱིར་རོ། །ཞེས་པའི་འགྲེལ་བར། ཚིག་རྣམས་
རང་གི་རྐྱེན་གནས་ལྔའི་བྱེད་རྩོལ་སོགས་ལ་བརྟེན་ནས་འབྱུང་བའི་རྒྱུ་མཚན་གྱིས་རང་
བཞིན་མེད་པར་འགྲུབ་པར་གསུངས་ཏེ། དེ་ཉིད་ལས། གལ་ཏེ་ངའི་ཚིག་རྒྱུ་འབྱུང་
བ་ཆེན་པོ་རྣམས་དང་མཚུངས་པར་ལྡན་པ་རྣམས་དང་ལྡན་པ་མ་ཡིན་པ་རྣམས་ལ་མེད།
རྐྱེན་བྲང་དང་ལྐོག་མ་མཆུ་དང་ལྕེ་དང་སོའི་བྲུན་དང་སྙན་དང་སྤྱི་བོ་ལ་སོགས་པ་དང་།
འབད་པ་རྣམས་ལ་ཡང་མེད། གཉིས་ཀ་འཚོགས་པ་ལ་ཡང་མེད། རྒྱུ་དང་རྐྱེན་ཚོགས་
པ་ལ་མེད། རྒྱུ་དང་རྐྱེན་འཚོགས་པ་ལས་ཐ་དད་པ་ཡང་མེད། དེའི་ཕྱིར་རང་བཞིན་
མེད་པ་ཡིན་ཏེ་རང་བཞིན་མེད་པའི་ཕྱིར་སྟོང་པ་ཡིན་ནོ་ཞེ་ན། འོ་ན་ནི་ངའི་ཚིག་དེ་
སྟོང་པར་གྲུབ་སྟེ་རང་བཞིན་མེད་པ་ཉིད་ཡིན་པའི་ཕྱིར་རོ། །ཞེས་སོ། །དེ་ཡང་རང་
297

མཁན་ཆེན་ངག་དབང་དཔལ་བཟང་གིས་མཛད།
བཞིན་གྱིས་གྲུབ་པར་ཁས་ལེན་པའི་གྲུབ་མཐའི་ལུགས་ལ། སྒྲ་རང་བཞིན་གྱིས་ཡོད་
པ་ཉིད་སྒྲ་ཡོད་པའི་དོན་ཡིན་པས་ཚིག་རང་བཞིན་གྱིས་གྲུབ་པ་བཀག་པ་དང་། ཚིག་
ཉིད་བཀག་པ་གཉིས་ལ་ཁྱད་པར་འབྱེད་མི་ནུས་པའི་ཕྱིར། དེ་སྒྲ་མ་འབྱིན་ལྟ་བུའོ། །
ཞེས་ཁྱོད་བློ་སེམས་ན་དེ་མི་འཐད། འདི་ལ་སྒྲ་ནི་ཡོད་པ་ཡིས། །འབྱུང་བར་འགྱུར་
བ་དེ་བཟློག་ཡིན། །ཞེས་རྒོལ་བ་ལ་ཚིག་རང་བཞིན་གྱིས་གྲུབ་པས་དངོས་པོ་ཐམས་
ཅད་ལ་རང་བཞིན་མེད་དོ་ཞེས་འགོག་པ་གཅིག་པུ་མི་འཐད་པར་མ་ཟད་ཀྱི་རང་བཞིན་
གྱིས་གྲུབ་པ་གཞིར་བཞག་པ་ལ་སྒྲ་མ་འབྱིན་ཞེས་པའི་ངག་དང༌། མི་འབྱིན་རྒྱུའི་སྒྲ་
འབྱུང་བར་འགྱུར་བ་ཡང་རྣམ་པ་ཐམས་ཅད་དུ་མི་འཐད་པས། དཔེའི་འཆད་ཚུལ་དེ་
མི་རུང་ཞེས་གསུངས་ཏེ། འདི་ཡང་ངག་ཚིག་དང་དེའི་དགག་སྒྲུབ་བྱེད་པ་ཐམས་ཅད་
ནི་རྟེན་ཅིང་འབྲེལ་བར་འབྱུང་བའི་སྟེང་ནས་བཞག་པ་ཤ་སྟག་ཏུ་ཟད་པས། རང་གི་
ངོ་བོས་གྲུབ་པ་ལ་མི་རུང་བར་དགོངས་སོ། །དེའི་ཕྱིར་དགག་བྱ་འགོགས་པ་ལ་སོགས་
པའི་བྱ་བ་དང་། དེ་བྱེད་པའི་ཚིག་སོགས་ནི་ཡིན་ལུགས་མཐར་ཐུག་དཔྱོད་པའི་རིག་
པས་མི་འཇོག་གི །ཐ་སྙད་ཀྱི་ཚུལ་ལ་བརྟེན་ནས་ཁས་བླང་བར་བྱའོ། །
ཐ་སྙད་ཀྱི་འཇོག་ཚུལ་ཡང་རྟེན་ཅིང་འབྲེལ་བར་འབྱུང་བ་ཙམ་ལ་མིང་ཚིག་ཐམས་ཅད་
འཇོག་པར་གསུངས་པ་དེ་ཉིད་ཡིན་ཞིང༌། དེ་རྫུན་པ་ཡིན་ཡང་བྱ་བ་བསླུ་མེད་དུ་བྱེད་
ནུས་པའི་ཚུལ་སྤྲུལ་པའི་བུད་མེད་ལ་ལོག་པར་ཞེན་པ་ཆགས་པ་བསྐྱེད་པས་སྤྲུལ་པའི་
དེ་བཞིན་གཤེགས་པའམ་ཉན་ཐོས་ཀྱི་སྤྲུལ་པ་ཞིག་གི་སྤྲུལ་ལ་དེས་དེའི་ལོག་པར་འཛིན་
པ་དེ་བཟློག་པར་བྱེད་པ་བཞིན། དེ་བཞིན་ཏུ་ངའི་ཚིག་སྟོང་པ་སྤྲུལ་པ་ལྟ་བུས་དངོས་
པོ་ཐམས་ཅད་ཀྱིས་རང་བཞིན་མེད་པ་སྤྲུལ་པའི་བུད་མེད་དང་འདྲ་བ་ངག་ལ་རང་
བཞིན་ཡོད་པར་འཛིན་པ་དེ་བཟློག་པར་བྱེད་དོ། །ཞེས་ཚིག་ལ་སྒོས་སུ་སྦྱར་ནས་
298

གཟུངས་ཀྱི་རྣམ་བཤད། 673033
གསུང་བར་ཟད་ཀྱིས། ཚུལ་འདི་ནི་རྩ་ཤེས་སོགས་ནས་གསུང་བའི་རིགས་པས་རྒྱས་
པ་སྒྲུབ་པར་བྱའོ། །དེ་ལྟར་ན་མདོ་ལས། ཡི་གེ་དང་བརྗོད་པ་ཐམས་ཅད་མཉམ་པ་
ཉིད་དུ་གསུང་བ་དང༌། གང་གིས་ཐ་སྙད་དུ་བྱ་བ་ལ་སོགས་པའི་མིང་གང་ཡང་མེད་
པ་ནམ་མཁའ་ལྟ་བུར་བསྟན་པའི་དོན་མིང་ཚིག་ངོ་བོ་ཉིད་མེད་པ་ལ་བཤད་ནས། དེ་
ཉིད་ལ་རྟེན་འབྲེལ་གྱི་རིགས་པས་མཐའ་གཞན་དུ་སྲིད་པའི་དོགས་པ་བཅད་ནས་གཏིང་
ཚུག་པར་མཛད་པ་དང༌། ཡི་གེའི་ངེས་ཚིག་གིས་བཤད་པས་དེ་ཁོ་ན་ཉིད་སྟོན་པའི་
སྒོར་སྒྲུབ་པར་གསུང་པ་རྣམས་རྟེན་འབྲེལ་ཕྲ་མོའི་སྟེང་ནས་ཚིག་གི་དགོས་པ་བྱེད་
ཚུལ་ལ་བཤད་པ་འདི་དག་ནི་མདོ་སྡེའི་དགོངས་པ་མན་ངག་གིས་འགྲེལ་བའི་ཚུལ་
ཡིན་ནོ། །དེའང་བརྗོད་པ་ཐམས་ཅད་མཉམ་པ་ཉིད་ཀྱི་ཚུལ་ལ་བརྟེན་ནས་གཏམ་
གྱི་རྣམ་པ་མཐའ་དག་ལས་དེ་ཁོ་ན་ཉིད་བསྟན་པ་འབྱུང་པ་དང་། དེ་བཞིན་གཤེགས་
པའི་བཀའ་ཐམས་ཅད་ཆོས་ཀྱི་དབྱིངས་སུ་གཞོལ་ཞིང་འབབ་པ་སྟེ་མདོར་ན་ཆོས་
ཐམས་ཅད་ཀྱི་སྙིང་པོའི་ཚུལ་ལུགས་སྟོང་པ་ཉིད་དུ་གྲུབ་པར་སྟོན་པ་ཚངས་པ་ཁྱད་
པར་སེམས་ཀྱིས་ཞུས་པ་ལས་གསུང་བ་ངེས་ཚིག་གིས་དོན་དེ་ལ་བྱེ་བྲག་ཏུ་བཤད་
པ་དང་མ་བཤད་པའི་ཨ་ཡིག་གཉིས་ཀྱི་ངོ་བོ་མཉམ་པར་གནས་པ་འདི་ལ་དགོངས་
ནས་ཨ་ཡིག་ལ་ཁྱད་པར་མ་ཕྱེས་པར་ཆོས་རྣམས་སྐྱེ་བ་མེད་པར་སྟོན་པར་བཤད་པ་
དགེ་རྩ་ཡོངས་སུ་འཛིན་པའི་མདོ་ལས། ཆོས་ཐམས་ཅད་ནི་ཨ་ཞེས་བྱ་བའི་སྒོ་ཅན་
ཏེ། ཨ་ཞེས་བྱ་བ་ལ་འཇུག་པ་ནི་རྣམ་པ་མེད་པའི་སྒོ་གདགས་པའི་བཤད་པའི་གནས་
སོ། །དེ་མངོན་པར་སྒྲུབ་པ་ནི་མཚམས་སྦྱོར་བར་བྱེད་པའོ། །
དེ་ལ་མཚམས་སྦྱོར་བའི་ཡི་གེ་དག་གིས། ཨ་ཞེས་བྱ་བ་མ་བྱས་ཏེ། དེའི་ཕྱིར་ཆོས་
ནི་ཨ་ཞེས་བྱའོ། །དེ་ནི་ཨ་ཞེས་བྱ་བའི་རྣམ་པར་རིག་པར་བྱེད་ཅིང་རྣམ་པར་རིག་
299

མཁན་ཆེན་ངག་དབང་དཔལ་བཟང་གིས་མཛད།
པ་དེ་ཡང་དེའི་མཚམས་སྦྱོར་བའི་ཚིག་དང་། ཡི་གེ་དག་དང་ལྡན་པར་ཡོངས་སུ་
རྫོགས་པར་བྱེད་དེ། དེས་ན་དེ་བཞིན་གཤེགས་པས་འདི་སྐད་དུ་ཆོས་ཐམས་ཅད་
ནི་ཨ་ཞེས་བྱ་བའི་སྒོ་ཅན་ནོ། །ཞེས་གསུངས་སོ། ། ༢ ཡི་གེ་མཚན་མར་བྱེད་པའི་
ཏིང་ངེ་འཛིན་སྒྲུབ་ཚུལ་ནི། ཡུམ་གསུམ་གནོད་འཇོམས་ལས། ཡི་གེ་དང་པོ་ཨ་ཞེས་
བྱ་བ་ལ་སྐྱེ་བ་མེད་པའི་དོན་སྒྲོ་བཏགས་ནས། ཨ་ཞེས་བྱ་བ་ནི་སྐྱེ་བ་མེད་པའི་དོན་
ཡིན་པར་ཡོངས་སུ་བཏགས་ཏེ་གང་གི་ཚེ་ཞི་གནས་དང་ལྷག་མཐོང་གི་སྦྱོར་བས་ཡང་
དག་པར་བསྒོམ་པར་གྱུར་པ་དེའི་ཚེ་གོམས་པའི་སྟོབས་ཀྱིས་ཨ་ཞེས་བྱ་བ་གཅིག་གིས་
ཆོས་ཐམས་ཅད་སྐྱེ་བ་མེད་པའི་རྣམ་པར་སྣང་སྟེ། དེ་ལྟར་ན་ཨ་ཞེས་བྱ་བ་ནི་ཆོས་
ཐམས་ཅད་རྟོགས་པར་བྱ་བའི་རྒྱུ་ཡིན་ནོ། །ཞེས་སོ། ། ༢ བསྒོམ་ཚུལ་དངོས་ལ་
བོད་ཀྱི་ཕར་ཕྱིན་པ་ཁ་ཅིག་དང་པོ་ཡི་གེ་ལྟ་བུ་ལ་དམིགས་ནས། དེ་དང་པོ་གང་ནས་
བྱུང་། མཐར་གང་དུ་འགག་རང་གི་ངོ་བོ་ཇི་ལྟར་གནས་པ་རྣམས་བདེན་མེད་དུ་གཏན་
ལ་ཕབ་ནས་རྩེ་གཅིག་ཏུ་ཡིད་ལ་བྱེད། དེ་བཞིན་དུ་ཆོས་ཐམས་ཅད་ཀྱང་བདེན་པའི་
སྐྱེ་མེད་དུ་གཏན་ལ་ཕབ་ན་རྩེ་གཅིག་ཏུ་ཡིད་ལ་བྱེད་པའི་ཚུལ་ཙམ་ཞིག་མདོ་འདིའི་
དགོངས་པར་འཆད་དེ། །ཡི་གེའི་གནས་ལུགས་ཤེས་ན་ཆོས་གཞན་ཡང་དེའི་རིགས་
པས་བདེན་མེད་དུ་རྟོགས་ནུས་ཉིད་ཡི་གེ་ཆོས་ཐམས་ཅད་ཀྱི་སྒོར་འགྱུར་ཚུལ་དུ་འདོད་
པ་ཡིན་ནོ། ། TTT
འོན་ཀྱང་མདོ་ལས་ནི་ཨ་དང་ར་དང་པ་ཡིག་སོགས་ཡི་གེ་བསྣན་པའི་ངེས་ཚིག་སྟེང་
ནས། སྐྱེ་བ་མེད་པ་དང༌། རྡུལ་དང་བྲལ་བ་དང་། དོན་དམ་པ་སོགས་སྟོན་བྱེད་དུ་
བཤད་ནས། དེའི་རྒྱུ་མཚན་གྱིས་ཆོས་ཐམས་ཅད་སྒོར་འགྱུར་ཚུལ་གསུངས་པས་མི་
འགྲིགས་ལ། སྒོར་འགྱུར་ཚུལ་སྔ་མ་དེ་ཙམ་ཡིན་ན་སྐྱེས་བུ་དང་མྱུ་གུ་སོགས་ཀྱང་
300

༼༼ གཟུངས་ཀྱི་རྣམ་བཤད།656G
དེར་འགྱུར་བས་མདོ་ལས་ཡི་གེ་ཁོ་ན་ངེས་བཟུང་དུ་བསྟན་པ་ཇི་ལྟར་དྲངས། དེ་བས་
ན་མདོར་བསྟན་དུ་བརྗོད་པ་ལྟར་ཚིག་དོན་ཞེ་གཉིས་པོ་ཚིག་དེ་དག་གི་ཐོག་མར་འོང་
བའི་ཡི་གེ་རྣམས་སུ་བསྡུས་ནས་སེམས་པར་བྱེད་པ་ཡིན་ལ། སྡུད་ཚུལ་ནི་ཨ་ཞེས་
བྱ་བ་མ་སྐྱེས་པའི་ཕྱིར་ཆོས་ཐམས་ཅད་ཀྱི་སྒོའོ། །ཞེས་སོགས་ལྟར་ཨརྱ་ནུཏྤན་ལ་
སོགས་པའི་ངེས་ཚིག་གིས་སྒྲུབ་པའི་འོག་ཏུ་སྡུད་པ་ཡིན་ཏེ། ་ཡི་གེ་དེ་དག་གཞིར་
བཟུང་ཚིག་དེ་དག་འཆད་བྱེད་དུ་བྱས་གང་དུ་འཆད་ན་དོན་དེ་དང་དེ་སྟོན་བྱེད་དུ་འཆད་
པའི་ཚུལ་ལ་བརྟགས་ནས་ཚིག་དོན་དེ་དག་ཡི་གེ་དེར་སྡུད་པ་ཡིན་པའི་ཕྱིར་འགྲེལ་
བའི་ཚིག་དོན་རྩ་བར་སྡུད་པ་བཞིན་ནོ། ། Fjp2139127
དེ་ཡང་ཚིག་དོན་ཞེ་གཉིས་ཉིད་འཛིན་པའི་ཆེད་ཙམ་མིན་གྱི་ས་བཅུ་བའི་འགྲེལ་བ་
དང་།འཕགས་སེང་གཉིས་ཀྱི་གཞུང་ལྟར་མིང་ཚིག་གིས་གསལ་བའི་དབྱེ་བ་མཐའ་
ཡས་པ་ཡི་གེ་འདི་དག་གི་སྒོ་ནས་འཛིན་པའི་ཆེད་ཡིན་པས་ཨ་ཡིག་ལྟ་བུ་ལ་མཚོན་
ན་མིང་ཚིག་སོ་སོར་མ་ཕྱེ་བའི་ཨ་ཡིག་ཕྱིར་ལྡོག་དེ་ལ་མཚན་མར་བཟུང་བ་ཡིན་གྱི་
སྐྱེ་མེད་སྟོན་པའི་ངེས་ཚིག་གིས་བྱེ་བྲག་ཏུ་བྱས་པའི་ཨ་ཡིག་ནི་མ་ཡིན་ཏེ། དེའི་ནང་
དུ་མིང་ཚིག་གཞན་རྣམས་བསྡུ་བར་མི་རུང་ཕྱིར་ཨརྱ་ནུཏ྄ན་ཞེས་པའི་ཐོག་མའི་ཡི་
གེ་དང་དེའི་ཐོག་མར་འོང་རྒྱུའི་ཡི་གེ་གཉིས་མ་འཛིང་བ་གཅེས་ཏེ། ལ་ལའི་མེ་ཡོད་
དང་ལ་ལ་མེ་ཡོད་མི་གཅིག་པ་བཞིན་ནོ། །གཟུངས་ཀྱི་སྒོར་འགྱུར་རྒྱུའི་ཡི་གེ་རྣམས་
མིང་ཚིག་ཐམས་ཅད་འགྲོ་བའི་ཡི་གེ་སྤྱི་ཙམ་ལ་བྱེད་དགོས་པར་དཀོན་བརྩེགས་ལས་
གསུངས་སོ། །དེའི་ཕྱིར་ཡི་གེའི་མ་མོ་རྣམས་མིང་ཚིག་ཐམས་ཅད་འཛིན་པའི་གཟུངས་
ཀྱི་སྒོར་གསུངས་སོ། །ཕྱོགས་འདིར་ཚིག་ཐམས་ཅད་འཛིན་པའི་སྡོམ་ཡི་གེའི་ཕྱི་མོ་
རྣམས་སུ་གསུངས་པ་དང༌། རྣམ་པར་བཤད་པ་བསྡུ་བ་ལས། ཡི་གེའི་མ་མོ་རྣམ་
301

མཁན་ཆེན་ངག་དབང་དཔལ་བཟང་གིས་མཛད།
པར་མ་བཞག་ན་ཡི་གེ་རྣམས་མི་གསལ་གྱི་བཞག་ན་གསལ་བར་བཤད་པ་གཉིས་
གནད་མཐུན། ཚངས་པ་སེམས་ཞུས་ལས། དེ་བས་ན་ཚིག་ཐམས་ཅད་ཡི་གེར་མཉམ་
པའི་ཕྱིར། ཡི་གེར་མཚུངས་པའི་ཕྱིར། ཡི་གེ་སྟོང་བའི་ཕྱིར་ཚིག་ཐམས་ཅད་མཚུངས་
པའོ་ཞེས་དང་། ཡང་ཞི་བའི་བློ་གྲོས་ཆོས་ཐམས་ཅད་ནི་ཨ་ཞེས་བྱ་བའི་རྗེས་སུ་འཇུག་
པའོ། །ཆོས་ཐམས་ཅད་ནི་ཨ་ཞེས་བྱ་བའི་སྒོའོ། །ཨ་ཞེས་བྱ་བ་ལས་བྱུང་བའོ། །
ཨ་ཞེས་བྱ་བའི་མཐའོ། །ཨ་ཞེས་བྱ་བའི་ཚིག་གི་ལས་ཐམས་ཅད་ལ་ལས་བྱེད་དོ་
ཞེས་སོ། །དེའང་མིང་ཚིག་མཐའ་ཡས་པ་ཨ་ཡིག་གི་རྗེས་སུ་འབྲང་བ་དང་། ཨ་ཡིག་
འཆད་བྱེད་ཀྱི་སྒོ་དང་། ཨ་ཡིག་ལས་བརྩམ་ཏེ་འབྱུང་བ་དང་། ཨ་ཡིག་ལ་ཡི་གེ་གཞན་
སྦྱོར་བ་ནི་མིང་དང་ཚིག་ཏུ་གྲུབ་པའི་ཆེད་ཡིན་པས་མིང་ཚིག་དེ་དག་ཨའི་དགོས་པ་
རྫོགས་པའི་འཚམས་མཐའ་ཡིན་པ་དང་། ཨ་ཡིག་ནི་མིང་ཚིག་དེ་དག་འདྲེན་པའི་
ལས་བྱེད་པ་དང་། ཨ་ཞེས་པའི་སྒྲ་གདངས་རང་ཉིད་ཀྱི་དོན་གྱི་ངོ་བོ་དང་ཁྱད་པར་
གང་ཡང་ཤེས་པར་མི་ནུས་པས་མིང་ཚིག་གི་བརྡ་སྣ་ཚོགས་རྗེས་སུ་སྦྱར་བ་ལ་ལྟོས་
པས། དེ་དག་ནི་ཡི་གེ་དུ་མ་འདུས་པ་རང་དབང་བ་ཁེག་པའི་རྒྱུ་མཚན་གྱིས་དེ་ལས་མིང་
དང་ཚིག་ཏུ་གྲུབ་པའི་རྣམ་བཞག་རང་བཞིན་གྱིས་གྲུབ་པ་མི་སྲིད་པར་སྟོན་པའོ། །
བློ་ཐ་སྙད་པའི་ངོར་ཡི་གེ་འདུས་པ་ལས་མིང་དང་ཚིག་ཏུ་གྲུབ་པ་ནི་ཡི་གེ་སྔ་མ་བརྗོད་
པའི་དུས་དང་། ཕྱི་མ་བརྗོད་པའི་དུས་གཉིས་ཆ་ཤས་སུ་ལྡན་པའི་དུས་ལ་ལྟོས་ཏེ་
འཇོག་པས་རྟེན་ཅིང་འབྲེལ་བར་འབྱུང་བ་ལ་འཐད་དོ། །འདུས་པ་རང་དབང་བའི་
རྣམ་བཞག་བྱེད་ན་ཚུལ་དེ་དག་གང་ཡང་འགལ་བ་ཡིན་ཏེ། རང་དབང་བ་ལ་ལྟོས་
གྲུབ་མི་རུང་བའི་ཕྱིར་རོ། །རིགས་པ་གཞན་ཡང་ཡི་གེའི་ངོས་ནས་འདི་ནི་ཆོས་སོ། །
འདི་ནི་ཆོས་མིན་ནོ་ཞེས་སོགས་བརྗོད་པར་བྱེད་ན་ཡི་གེ་དེ་དག་དོན་མཇལ་བའི་བློ་
302

།PH: གཟུངས་ཀྱི་རྣམ་བཤད། 6pg
རྟོག་ཅན་དུ་འདོད་དགོས་ཀྱང་། དེ་དག་ནི་པི་ཝཾ་དང་གླིང་བུ་སོགས་ཀྱི་སྒྲ་དབྱངས་
ལྟར་སྒྲ་བླུན་པོའི་ངོ་བོ་ཉིད་འབའ་ཞིག་ཏུ་ཟད་པས་དེ་ལྟར་བརྗོད་པ་མི་འཐད་དོ། །
དེའང་བརྗོད་པ་ཐམས་ཅད་མཉམ་པ་ཉིད་ཀྱི་ཚུལ་ལ་བརྟེན་ནས་གཏམ་གྱི་རྣམ་པ་མཐའ་
དག་ལས་དེ་ཁོ་ན་ཉིད་བསྟན་པ་འབྱུང་བ་དང་།དེ་བཞིན་གཤེགས་པའི་བཀའ་ཐམས་
ཅད་ཆོས་ཀྱི་དབྱིངས་སུ་གཞོལ་ཞིང་འབབ་པ་སྟེ། མདོར་ན་བཤད་པའི་ཆོས་ཐམས་
ཅད་ཀྱི་སྙིང་པོའི་ཚུལ་ལུགས་སྟོང་པ་ཉིད་དུ་སྒྲུབ་པར་སྟོན་པའི་མདོ་སྡེ། སྔོན་གྱི་ལྷ་
དང་མ་ག་དྷཱ་བ་སོགས་ཀྱིས་ཡི་གེ་འདི་ཐོག་མའི་རྩོམ་བྱེད་དུ་བྱས་ཏེ་མིང་འདི་ལྟར་
སྦྱར་བ་ལས་དོན་འདི་ལྟ་བུ་སྟོན་ནོ་ཞེས་བརྡ་སྦྱོར་བའི་རྟོག་པ་རྐྱང་བས་བཅོས་ནས་
སྒྲོ་བཏགས་པ་དེ་ཙམ་གྱིས་རྗེས་སུ་ཞུགས་ཏེ་རྣམ་བཞག་བྱས་པས། ༢ དང་པོའི་
དུས་སུ་ཨ་ཡིག་ལ་མཚན་མར་བཟུང་ན་ཨརྱ་ནུཏྤན་ཏེ་སྐྱེ་བ་མེད་པའོ། ། 7932
ཞེས་རྩེ་གཅིག་ཏུ་བསྒོམ་པར་བྱེད་ལ་གོམས་པ་ན་ངེས་ཚིག་ལྷག་མ་མི་མངོན་པར་བྱས་
ཏེ་ཨ་ཞེས་པ་ཙམ་གྱིས་སྒོ་ནས་སྟོང་པ་ཉིད་འཆར་བ་ལ་བསླབ་ཅིང་ཅི་སྲིད་བཟོད་པ་
མ་སྐྱེས་བར་དུ་བསྒོམ་ཞེས་པ་སྟེ། ཐུབ་དགོངས་ལས་གསུངས་པ་སྟེ། ཡི་གེ་ངེས་
ཚིག་གིས་སྒྲུབ་ཚུལ་དང་། དེ་གྲུབ་པ་ལ་མཚན་མར་བྱེད་པའི་རིམ་པ་གཉིས་སུ་བཞེད།
ཡི་གེ་ལས་དེ་ཁོ་ན་ཉིད་ལ་འཇུག་པའི་ཏིང་ངེ་འཛིན་དེ་ཡང་ཅུང་ཟད་ཙམ་གྱིས་ཆོག་
པར་མི་བཟུང་གི །བརྡའི་ཚུལ་ཞིབ་མོ་ལ་བློ་གྲོས་རྒྱས་པའི་ཕྱིར་ངེས་ཚིག་དུ་མའི་
སྒོ་ནས་རྩལ་སྦྱང་དགོས་པས་ཨ་ཡིག་གཅིག་ཉིད་ངེས་ཚིག་གཞན་དང་གཞན་གྱིས་
བཤད་པས། བྱས་པ་མེད་པ་དང༌། འགག་པ་མེད་པ་དང༌། འོང་བ་མེད་པ་དང༌།
གདགས་པ་མེད་པ་ལ་སོགས་པའི་དོན་སོ་སོར་སྟོན་ཚུལ་རྒྱས་པར་གསུངས་པ་རྣམས་
སོ། །དེ་རྩལ་སྦྱང་ཚུལ་ལ། ཡི་གེ་མང་པོ་ངེས་ཚིག་ཐ་དད་ཀྱིས་སྒྲུབ་པ་དང༌། ཡི་གེ་
303

མཁན་ཆེན་ངག་དབང་དཔལ་བཟང་གིས་མཛད།
གཅིག་ངེས་ཚིག་མང་པོས་བཤད་པ་ལ་བརྟེན་པ་གཉིས་ལས། དང་པོ་ནི་ཡུམ་རྒྱས་
འབྲིང་ལས་གསུངས་པ་འདི་ལྟ་བུ་རྣམས་ཡིན་ཞིང་ཕྱི་མ་ནི་འཕགས་པ་ཡབ་སྲས་མཇལ་
བ་ལས། ཡི་གེ་གཅིག་གི་འཇུག་པ་ཡི། །བྱང་ཆུབ་བློ་ལྡན་རྣམས་ལ་བསྟན། །ཆོས་
རྣམས་ཐམས་ཅད་མ་བྱས་པ། །ཨ་ཡིག་སྒོ་ཡི་གཟུངས་སུ་བསྟན། །ཞེས་སོགས་ཀྱིས་
ཆོས་རྣམས་འགག་པ་མེད་པ། འོང་བ་མེད་པ། གདགས་པ་མེད་པ་སོགས་བསྟན་
ནོ། །ཡི་གེ་རྣམས་ལ་གཟུངས་ཀྱི་ཕྱག་རྒྱ་ཞེས་གསུང་བ་གནོད་འཇོམས་མཁན་པོས་
ཕྱག་རྒྱ་ཞེས་བྱ་བ་ནི་ཨ་ལ་སོགས་པའི་ཡི་གེ་འབྲུ་རེ་མ་སྐྱེས་པ་ལ་སོགས་པའི་དོན་
སྟོན་པའི་རྟགས་དང་མཚན་མ་ཡིན་པའི་ཕྱིར་གསུངས་ལ། ཤིནྟ་བས། ཡི་གེ་ཉིད་ནི་
ཕྱག་རྒྱ་སྟེ། དོན་དམ་པའི་བརྡ་དང་གཟུངས་ཀྱི་ཚོགས་ཞེས་བྱ་བའི་དོན་ཏོ། །ཞེས་
པ་ཙམ་ལས་མ་བཤད་ཀྱང༌། དགོངས་པ་བརྟགས་ན་ཡི་གེ་དེ་རྣམས་སྟོང་ཉིད་སྟོན་
པའི་ཕྱག་རྒྱའམ་མཚན་མར་བརྟགས་ཏེ་གོམས་པར་བྱས་ནས། གདོད་མིང་ཚིག་ཇི་
སྙེད་པ་ལ། དེ་དག་ཐོག་མ་འགྲོ་བའི་ཚུལ་གྱིས་བཏབས་པས་འདེབས་ཡུལ་མིང་ཚིག་
རྣམས་བརྗེད་ངེས་ཀྱིས་ཆུད་འཛའ་བ་ལས་སྐྱོབ་པའི་དོན་ཡིན་པར་མངོན་ནོ། །མདོར་
ན་ཤེས་བྱ་ངོ་བོ་ཉིད་ཀྱིས་གྲུབ་པ་ལྷག་མ་མེད་པར་མ་ཁེག་ན་ཡི་གེ་མཉམ་པ་ཉིད་ཀྱི་
མདོའི་དོན་དཔྱིས་ཕྱིན་པར་འཆད་མི་ནུས་ལ། བཏགས་པ་ཙམ་ལས་བརྗོད་བྱ་རྗོད་
བྱེད་ཀྱི་རྣམ་བཞག་ཐམས་ཅད་བསྙོན་མེད་དུ་འཐད་པའི་ཚུལ་མི་ཤེས་ན་ངེས་ཚིག་གིས་
ཡི་གེ་འགྲེལ་པས་མདོའི་གནད་མི་ཟིན་པས་བརྗོད་འདོད་ཀྱི་རྟོག་པས་འདོད་རྒྱལ་
ཁོ་ནར་སྒྲོ་བཏགས་འདི་ཙམ་ཞིག་བརྡ་འདི་དག་གིས་གནས་ཚོད་ཡོངས་སུ་རྫོགས་
པ་ཡིན་གྱི་དེའི་ཕ་རོལ་ན་བརྗོད་བྱེད་དུ་རང་ངོས་ནས་གྲུབ་པའི་གནས་ཚོད་ཅུང་ཟད་
ཀྱང་འདྲིས་བྱ་རྒྱུ་མེད་དོ་ཞེས་མྱོང་སྟོབས་ཀྱིས་གསལ་བར་ངེས་ནས་བརྗོད་བྱེད་སྒྲ་
304

གཟུངས་ཀྱི་རྣམ་བཤད།
རྣམས་ཀྱི་རྒྱུ་འབྲས་ལ་མཁས་པར་བྱས་ནས་སྣང་སྟོང་གི་ཕྱོགས་གཉིས་ཕན་ཚུན་
གྲོགས་སུ་འགྲོ་བའི་ཚུལ་གྱིས་བདེན་པ་གཉིས་ཀྱི་ཚུལ་ཞིབ་མོར་ངེས་ནས་གཟུངས་
ཀྱི་སྒོ་སྒྲུབ་པའི་ཚུལ་ལ་འཇུག་གོ །དེའི་ཕྱིར་དངོས་པོའི་དབང་ལས་བྱུང་བའི་བརྗོད་
བྱེད་ཐམས་ཅད་ཀྱི་ཐམས་ཅད་དུ་བཀག་པའི་སྐད་དང་ཡི་གེ་མཉམ་པ་ཉིད་ནི་དབུ་མ་
ཐལ་འགྱུར་བའི་ལུགས་ཁོ་ན་ལེགས་པར་གནས་སོ། ། གen F
ཕྱག་བྲིས་ལས་ཞུ་དག་བགྱིས། འདི་རྡོ་གྲུབ་གཟུངས་རྣམས་ཀྱི་དོན་བསྡུས་སོ། །
9T།1
ཆཚན་པའོ། །།ོ་ཡུ་ཊི་ཤཱ ཧཱུཾ།ཨོཾ༽ རྒྱ་
གླ་རྔོ་རྒྱ་། འཛོ ཊ་ཁང
1
IRRERR
ནད་ཀྱི་རིགEPHAPP ཚུ
ཀ་ཎའི་ལ ༩༢༢PACESSIDD22}
ཁོ་༼ཤརི་ཊོ་
305

མཁན་ཆེན་ངག་དབང་དཔལ་བཟང་གིས་མཛད།
༄༅། །འཕགས་པས། རྟེན་ཅིང་འགྲེལ་འབྱུང་མ་གཏོགས་པའི། །སོགས། ཤེས་བྱ་འཁོར་
འདས་ཀྱི་ཆོས་འདི་ཐམས་ཅད་རྒྱུ་སྔོན་སོང་གི་འབྲས་བུ་བསླུ་མེད་བསྙོན་མེད་དུ་འབྱུང་
བ་ཡིན་པས་སོ། །རྟེན་འབྲེལ་ཡིན་ན་སྟོང་ཉིད་ཡིན་པས་ཁྱབ་དགོས་པས་ན། དེ་ཕྱིར་
སྟོང་ཉིད་མ་གཏོགས་པའི། །སོགས། རྟེན་འབྲེལ་ལ་ཡང་། ཀུན་མཁྱེན་ཆེན་པོས། གཤིས་
རྟེན་ཅིང་འབྲེལ་བར་འབྱུང་བ་དང་༌། འཁོར་བ་རྟེན་ཅིང་འབྲེལ་བར་འབྱུང་བ་དང༌།
མྱང་འདས་རྟེན་ཅིང་འབྲེལ་བར་འབྱུང་བ་དང་གསུམ་ལས། དང་པོ་ནི། གཞི་ཞེས་
པ་ནི། འཁོར་འདས་ཀྱི་གནས་ལུགས་སམ་ཆོས་ཉིད་དམ། ཆོས་ཀྱི་དབྱིངས་སམ་
དེ་ཁོ་ན་ཉིད་ལ་སོགས་པ་མཚན་གྱི་རྣམ་གྲངས་ཡིན་པས། དོན་འཁོར་འདས་ཀྱི་གནས་
ལུགས་དོན་དམ་པའི་བདེན་པ་སྣང་སྟོང་ཟུང་འཇུག་གི་ཡེ་ཤེས་དེ་ཡིན་ནོ། །དེའི་འཆར་
ཚུལ་ལམ་རོལ་པ་ནི། འཁོར་འདས་གཉིས་པོ་ཡིན་ཏེ་འཁོར་འདས་གཉིས་ཀྱི་ངོ་བོ་
ཆོས་ཉིད་དེའི་རོལ་པ་འཁོར་འདས་གཉིས་ཡིན་ཏེ། དེ་གཉིས་སོ་སོ་མ་ཡིན་ཐ་མི་
དད་པ་དེ་ནི་ལ་ཟླའི་གནད་ཡིན། དེ་ལྟ་བུའི་གནས་ལུགས་དེ་ནི་འཁོར་འདས་གཉིས་
ཀྱི་འབྱུང་ཁུངས་སམ་རྒྱུ་ལྟ་བུ་ཡིན་ཏེ། ཆོས་དབྱིངས་བསྟོད་པ་ལས། ས་བོན་གྱུར་
པ་ཁམས་དེ་ཉིད། །ཆོས་རྣམས་ཀུན་གྱི་རྟེན་དུ་འདོད། ། ཅེས་པས། འཁོར་འདས་
ཀྱི་ས་བོན་ནམ་རྒྱུའམ་རིགས་སམ་ཁམས་ནི་སྙིང་པོ་ཡིན་ཏེ། ཨ་བུའི་ཞལ་རྒྱུན་ལ་
དེ་ནི་མེད་ན་མི་འབྱུང་བའི་རྒྱུ་ཡིན་ཏེ། བསྐྱེད་བྱ་སྐྱེད་བྱེད་ཀྱི་རྒྱུ་འབྲས་མཚན་ཉིད་
པ་ནི་མིན་ཏེ། མེད་ན་མི་འབྱུང་བའི་རྒྱུ་ནི་གནས་ལུགས་ཡེ་ཤེས་དེ་མེད་ན་འཁོར་
འདས་གཉིས་པོ་འབྱུང་བའི་ཁུངས་མེད་དེ། དཔེར་ན་ནམ་མཁའ་མེད་ན་སྣོད་བཅུད་
འབྱུང་བ་མེད་པ་དང་། རྒྱ་མཚོ་མེད་ན་རླབས་མེད་པ་ལྟ་བུ་དང་། ནོར་བུ་མེད་ན་
དགོས་འདོད་མི་འབྱུང་བ་བཞིན་དུ་གནས་ལུགས་དོན་དམ་པའི་བདེན་པ་དེ་མེད་ན་
306

།ཌ༞ རྟེན་འབྲེལ་གནད་བསྡུས།
འཁོར་འདས་ཀྱི་ཆོས་ཐམས་ཅད་འབྱུང་ཁུངས་མེད་པས་ན་མེད་ན་མི་འབྱུང་བའི་རྒྱུ་
ཞེས་བྱའོ། །འཁོར་འདས་ཀྱི་རིགས་སམ་རྒྱུ་དེ་ལ་བརྟེན་ནས་འཁོར་འདས་གཉིས་
འབྱུང་བ་ནི་གཞི་རྟེན་ཅིང་འབྲེལ་བར་འབྱུང་བ་ཡིན། དེ་ལྟ་བུའི་འཁོར་འདས་ཀྱི་
རྒྱུའམ་ས་བོན་ནམ་གནས་ལུགས་དེ་ནི། དང་པོ་རྒྱུ་འབྲས་མ་བསྐྱེད་པས་ན་ཆོས་
སྡོད་པ་དང་། དང་པོ་སྐྱེ་བ་མེད་པ་དང་། དང་པོ་རྒྱུ་འབྲས་མ་བསྐྱེད་པས་ཐ་མ་འགགས་
པ་མེད་པ་ཡིན་ཏེ། ཇི་ལྟར་འགག་པར་འགྱུར་མ་ཡིན། །ཐོག་མ་ཐ་མ་དྲི་མ་མེད། །
ཅེས་པའི་དོན་ནི། དེ་ལྟ་བུའི་གནས་ལུགས་ཀྱི་ཡེ་ཤེས་དེ་ནི་ངོ་བོ་ཡེ་དག་གི་ཚུལ་དུ་
བཞུགས་ཡོད་པ་ཡིན་ཏེ། དེ་ནི་འགོག་བདེན་ཡང་ཡིན། བརྟགས་མིན་གྱི་འགོག་པ་
ཡང་ཡིན་ཏེ། དེ་ལྟ་བུའི་ཡེ་ཤེས་དེ་སེམས་ཅན་གྱི་རྒྱུད་ན་ཡོད་རུང་སངས་རྒྱས་གོ་
མི་ཆོད་པར་དྲི་མས་བསྒྲིབས་རུང་གཤིས་ལ་དྲི་མ་ཡེ་ནས་ཞུགས་མ་མྱོང་བར་རང་སར་
འགོག་པས་ན་བརྟགས་མིན་གྱི་འགོག་པ་ཡིན། དཔེར་ནམ་མཁའ་ཡང་བརྟགས་
མིན་གྱི་འགོག་པ་ཡིན་པ་དེ་ཡང་ནམ་མཁས་སྣོད་བཅུད་འདུ་མི་བྱེད་སྣོད་བཅུད་ཀྱིས་
ནམ་མཁའ་ལ་ཡེ་ནས་གོས་མ་མྱོང་བ་དེ་ནི་བརྟགས་མིན་གྱི་འགོག་པ་ཡིན། མདོར་
,ན་སྤང་གཉེན་འདུ་མི་བྱེད་པ་དེ་ནི་བརྟགས་མིན་གྱི་འགོག་པ་ཡིན་ཏེ། དཔེར་ན་
དབེན་པར་ཡུལ་ཆགས་སྡང་གི་ཡུལ་དང་མ་འཕྲད་ཚེ་ཉོན་མོངས་ལ་གཉེན་པོ་མི་
དགོས་པར་རང་སར་འགོག་པ་དེ་ཡིན་ནོ། །སོ་སོར་བརྟགས་འགོག་ནི། སེམས་ཀྱི་
རྒྱུན་གྱི་སྟེང་ན་འཇོག་གིན་ཡོད་པས་གཉེན་པོ་བརྟེན་ནས་སྤང་བྱ་རིམ་སྤང་དེ་ཡིན།
འཁོར་བ་རྟེན་ཅིང་འབྲེལ་འབྱུང་ནི། རང་གནས་ཀྱི་ཡེ་ཤེས་དེ་ངོ་མ་ཤེས་པའི་མ་
རིག་པ་དེ་ནི་ནང་གི་རྟེན་འབྲེལ་བཅུ་གཉིས་ཀྱི་ཐོག་མའི་མ་རིག་པ་དེ་ཡིན་པས་ན།
མ་རིག་པ་ནས་འདུ་བྱེད་སོགས་ནས་རྒ་ཤིའི་བར་གྱི་རྟེན་འབྲེལ་བཅུ་གཉིས་པོ་དེ་
307

མཁན་ཆེན་ངག་དབང་དཔལ་བཟང་གིས་མཛད།
ཡིན། དེའི་མདངས་ལྟ་བུ་ཕྱིར་ཤར་བ་ནི་ཕྱིའི་རྟེན་འབྲེལ་ས་བོན་ནས་མྱུ་གུ་སོགས་
ནས་འབྲས་བུའི་བར་རོ། །མྱང་འདས་ཀྱི་རྟེན་འབྲེལ་འབྱུང་ནི། རང་གནས་ཀྱི་ཡེ་
ཤེས་དེ་ཚོགས་སྦྱོར་ནས་གོ་མྱོང་ནས་མཐོང་ལམ་ནས་རྟོགས་པའི་སྣེ་ཟིན་ནས་བཟུང་
མཐར་ཐུག་གི་འབྲས་བུ་སངས་རྒྱས་མ་ཐོབ་པའི་བར་གྱི་ལམ་དང་ལམ་འབྲས་ཐམས་
ཅད་ཡིན་ནོ། །
དེས་ན་རང་གནས་ཀྱི་ཡེ་ཤེས་དེ་གློ་བུར་གྱི་དྲི་མ་མཐའ་དག་དག་མ་སོང་བའི་བར་
གྱི་འཁོར་འདས་ཀྱི་ཆོས་ཐམས་ཅད་ཀུན་རྫོབ་ཀྱི་བདེན་པ་ཡིན་ཏེ། འཕགས་པ་ཀླུས།
ཀུན་རྫོབ་ཉོན་མོངས་ལས་ལས་བྱུང། །ལས་ནི་སེམས་ཀྱིས་བསགས་པ་ཡིན། །ཀུན་
རྫོབ་ནི་འཁོར་འདས་གཉིས་པོ་ཡིན་ན། དེ་ལས་འཁོར་བ་འདུ་བྱེད་པའི་ལས་བསོད་
ནམས་མ་ཡིན་པ་དང་མི་གཡོ་བའི་ལས་གསུམ་ཡིན། དེ་གསུམ་གྱིས་ནི་རྟེན་འབྲེལ་
རགས་པ་མ་རིག་པ་ནས་རྒ་ཤིའི་བར་བསྐྱེད། དེ་ནི་མྱང་འདས་ཀྱིས་སྤང་བྱ་ཡིན་ཏེ།
དེ་ནི་མ་རིག་པ་དང་འཇིག་ལྟ་ལྷན་སྐྱེས་ཡིན་ཏེ། དེའི་གཉེན་པོ་བསླབ་པ་གསུམ་
དང་ལམ་བདེན་གྱི་ངོ་བོ་བདག་མེད་རྟོགས་པའི་ཤེས་རབ་ཡིན་པས། དང་པོ་ཉན་
རང་གི་ལམ་བསླབ་པ་གསུམ་ལ་བསླབ་པས་འབྲས་བུ་དགྲ་བཅོམ་ཐོབ་སྟེ། དེ་ནི་
ཉོན་མོངས་པ་ཅན་མ་ཡིན་པའི་མ་རིག་པ། མ་རིག་བག་ཆགས་ཀྱི་ས་ཡིན་པས་ན།
འོག་མ་ཉན་རང་གཉིས་ནས་བཟུང་མཐར་འབྲས་སངས་རྒྱས་མ་ཐོབ་པའི་བར་རྣམས་
མ་རིག་པ་ཕྲ་རགས་ཡིན་པས་ན་ཀུན་རྫོབ་ཡིན་ནོ། །ལས་ནི་སེམས་ལས་བསགས་
པ་པོ་ནི་སེམས་ཡིན། འོག་མའི་ལུགས་ལ་སེམས་པ་ཡིན་ཀྱང་།་གོང་མ་ཐེག་ཆེན་
པའི་གཙོ་སེམས་རྟོག་བཅས་ཡིན་པར་འདོད། དེ་ལ་དབྱེ་ན་ཚོགས་བརྒྱད་དོ། །
PASEསྐུ་ཎི་ཨ
308

ཌ་23uཆ་༅།།དགེ་འདུན་ཉི་ཤུ།
༄༅། །ཐམས་ཅད་མཁྱེན་པ་ལ་ཕྱག་འཚལ་ལོ།།༩།༧༩༽!
མཛོད་གནས་དྲུག་པའི་ལམ་དང་གང་ཟག་བསྟན་པའི་སྐབས་ཀྱི་གང་ཟག་གི་དབྱེ་
བ་རྒྱས་པར་བཤད་པ་ལམ་ལྔ་ལས། གཙོ་བོ་འཕགས་ལམ་གྱི་དབྱེ་བ་དགེ་འདུན་
ཉི་ཤུ་ལས། དང་པོ། མཐོང་ལམ་ལ་རྒྱུན་ཞུགས་ལ་ཞུགས་པ་དང་འབྲས་གནས་གཉིས་
ཀྱི་དང་པོ་ལ་དབང་རྟུལ་དད་པའི་རྗེས་འབྲང་དང་དབང་རྣོན་ཆོས་ཀྱི་རྗེས་འབྲང་
གཉིས་མཐོང་ལམ་གྱི་སྔོན་རོལ་གྱི་དབང་དུ་བྱས་ནས་ཡིན་གྱི་མཐོང་ལམ་ནི་མངོན་
སུམ་དུ་འདྲ་བའི་ཕྱིར་ཞེས་སློབ་དཔོན་གང་སྤེལ་གྱིས་གསུང་ལ། དེ་ལ་ཞུགས་པ་ནི།
ལམ་ལ་ཕྱེས་ན་མཐོང་ལམ་སྐད་ཅིག་བཅོ་ལྔ། འདོད་ཆགས་དང་བྲལ་བས་དྲུག་སྟེ་
འདོད་ཉོན་གཅིག་ཀྱང་མ་སྤང་བ་དང་གཅིག་ནས་ལྔའི་བར་སྤང་བའི་དྲུག་གོ །དཔེར་
ན་འདི་ལྟར་བསྒྱུར་བས་དགུ་བཅུ་དེ་རིགས་ཀྱི་ཉམས་པའི་ཆོས་ཅན་སོགས་ལྔས་
བསྒྱུར་བས་བཞི་བརྒྱ་དང་ལྔ་བཅུར་འགྱུར་ལ། དེ་དབང་པོ་རྣོ་འབྲིང་རྟུལ་གསུམ་
གྱིས་བསྒྱུར་བས་སྟོང་སུམ་བརྒྱ་ལྔ་བཅུར་འགྱུར་ལ། དེ་རྟེན་གྱིས་གླིང་གསུམ་གྱིས་
མི་གསུམ་འདོད་ལྷ་དྲུག་སྟེ་དགུས་བསྒྱུར་བས་ཅིག་ཁྲི་ཉིས་སྟོང་བརྒྱ་རྩ་ལྔ་བཅུ་ཤར་
བ་དང་། མཆིས་མཛོད་ཀྱི་མཆན་ཁྲི་ཉིས་སྟོང་བདུན་བརྒྱ་ལྔ་བཅུ་བྲིས་པ་དང་མི་
མཐུན་པས་དཔྱད་དགོས། ༢ དེ་བཞིན་དུ་དབང་རྣོན་ཆོས་ཀྱི་རྗེས་འབྲང་ལ་རིགས་
ལ་དབྱེ་བ་མེད་པས་ལམ་གྱི་བཅོ་ལྔ་སྤང་བ་དྲུག་གིས་བསྒྱུར་བས་དགུ དབང་པོ་
གསུམ་གྱིས་བསྒྱུར་བས་ཉིས་བརྒྱ་བདུན་བཅུ། དེ་རྟེན་གྱིས་དགུས་བསྒྱུར་བས་ཉིས་
སྟོང་བཞི་བརྒྱ་སུམ་ཅུ་ཐམ་པར་འགྱུར་རོ། ། ༢ འབྲས་གནས་དད་མོས་ལ་ལམ་གྱི་
དབྱེ་བ་མེད་པས་ཐམས་ཅད་བཅུ་དྲུག་པར་ཟད་དོ་གསུང་པས་བཅུ་དྲུག་པ་གཅིག་ལ་
309

མཁན་ཆེན་ངག་དབང་དཔལ་བཟང་གིས་མཛད།
སྤང་བ་དྲུག་གིས་བསྐྱུར་ན་གཅིག་བསྒྱུར་མང་ཉུང་མེད་པས་དྲུག་ལ་རིགས་ལྔས་བསྒྱུར་
བས་དྲུག་ལྔ་སུམ་ཅུ་ཐམ་པ། དེ་དབང་པོས་གསུམ་གྱིས་བསྒྱུར་བས་དགུ །དེ་རྟེན་
གྱིས་དགུས་བསྒྱུར་བས་བརྒྱད་བརྒྱ་དང་བཅུ། ༢ མཐོང་ཐོབ་ལམ་ལ་གཅིག་སྤང་
བ་དྲུག་གིས་བསྒྱུར་བས་གཅིག་བསྒྱུར་མང་ཉུང་མེད་པས་དྲུག ·དེ་ལ་རིགས་ཀྱི་དབྱེ་
བ་མེད་པས་དབང་པོ་གསུམ་གྱིས་བསྒྱུར་བས་དྲུག་གསུམ་བཅོ་བརྒྱད། དེ་རྟེན་གྱི་
དགུས་བསྒྱུར་བས་བརྒྱད་རྩ་དང་དྲུག་ཅུ་རེ་གཉིས་ཡོད། དེ་ལྟར་རྒྱུན་ཞུགས་པ་ལ་
དད་མོས་མཐོང་ཐོབ་གཉིས། འབྲས་གནས་ལ་ཙམ་པོ་བ་དང་ཁྱད་པར་བ་གཉིས།
ཁྱད་པར་བ་ལ་ལྷ་མིའི་རིགས་སྐྱེས་གཉིས་དང་ལྔའོ། ། ༢ གཉིས་པ་ཆགས་བྲལ་
སྔོན་འགྲོའི་ཕྱིར་འོང་ལ་ཞུགས་འབྲས་གཉིས་ལས་ཞུགས་པ་ལའང་གཉིས་ལས།
དད་པའི་རྗེས་འབྲང་ནི་རྒྱུན་ཞུགས་དད་པའི་རྗེས་འབྲང་ལྟར། དེ་ནི་དང་པོ་ལམ་
ལ་བདེན་བཞི་དང་ཆོས་ཤེས་རྗེས་ཤེས་གཉིས་ཏེ་ལམ་ལ་དྲུག དེ་འདོད་ཆགས་དང་
བྲལ་བས་དྲུག་གིས་བསྒྱུར་བས་དྲུག་དྲུག་སུམ་ཅུ་སོ་དྲུག་དེ་རིགས་ཀྱི་ལྔ། དབང་
པོས་གསུམ། རྟེན་གྱིས་དགུས་བསྒྱུར་བས་བཞི་སྟོང་བརྒྱད་བརྒྱ་དྲུག་ཅུའོ། །
ཆོས་ཀྱི་རྗེས་འབྲང་ནི། ལམ་ལ་དྲུག འདོད་ཆགས་དང་བྲལ་བའི་དྲུག་གིས་བསྒྱུར་
བས་སུམ་ཅུ་སོ་དྲུག རིགས་ཀྱི་དབྱེ་བ་མེད་པས། དབང་པོས་གསུམ་གྱིས་བསྒྱུར་
བས་བརྒྱ་དང་བརྒྱད། འདི་ལ་རྟེན་གྱི་དགུས་བསྒྱུར་དགུ་བརྒྱ་བདུན་ཅུ་དོན་གཉིས་
འོང༌། ༢ ཡང་ན། ལམ་ལ་བདེན་བཞི་དང་ཆོས་རྗེས་ཤེས་གཉིས་ཏེ་དྲུག་ལ། ཁམས་
ཀྱིས་བཅུ་དྲུག་གིས་བསྒྱུར་ལ། དེ་དབང་པོ་གསུམ་གྱིས་བསྒྱུར་ལ། དེ་ལ་རྟེན་གྱིས་
དགུས་བསྒྱུར་བས་སྟོང་ཉིས་བརྒྱ་བཞི་བཅུ་ཞེ་གཉིས་སུ་འགྱུར་རོ། །ཕྱིར་འོང་འབྲས་
གནས་དད་པའི་རྗེས་འབྲང༌། ལམ་ལ་དྲུག འདོད་ཆགས་དང་བྲལ་བས་གསུམ་གྱིས་
310

།Z308 དགེ་འདུན་ཉི་ཤུ། མཚོ མཤཏེ
བསྒྱུར། དེ་རྟེན་གྱིས་དགུས་བསྒྱུར་བས་བཞི་བརྒྱ་དང་གྱ་དྲུག་ཏུ་འགྱུར་རོ། །ཕྱིར་
འོང་འབྲས་གནས་མཐོང་ཐོབ་ནི། །ལམ་ལ་དབྱེ་བ་མེད་པས་ལམ་གཅིག་ལ། །འདོད་
ཆགས་དང་བྲལ་བས་གསུམ་གྱིས་བསྒྱུར། དེ་དབང་པོས་གསུམ་དང་། དེ་རྟེན་གྱིས་
དགུས་བསྒྱུར་བས་བརྒྱད་ཅུ་རྩ་གཅིག་གོ །དེ་ལྟར་ན་ཕྱིར་འོང་ལ་གསུམ་ཞུགས་པ་
གཉིས་ཞུགས་པ་གཅིག་ཏུ་བརྩིས། འབྲས་གནས་ལ་ཙམ་པོ་བ་དང་། ཁྱད་པར་བ་
ཚེ་བར་ཆད་གཅིག་པའི་ཁྱད་པར་བ་དང་གསུམ་མོ། ། ༢ གསུམ་པ་ཆགས་བྲལ་
སྔོན་སོང་གི་ཕྱིར་མི་འོང་ནི་འདོད་ཉོན་སྐོར་དགུ་པོ་སྤང་བའི་ལམ་རྗེས་ཤེས་ལ་གནས་
པའི་ཚེ་ཕྱིར་མི་འོང་ཞུགས་པར་འགྱུར་ཏེ་རྒྱལ་པོའི་སྲས་འགྲེལ་བཤད་དོན་གསལ་
ལས་རྒྱུན་ཞུགས་འབྲས་གནས་ཕྱིར་འོང་ཞུགས་པ་དང་ཕྱིར་འོང་འབྲས་གནས་ཕྱིར་
མི་འོང་ཞུགས་པར་གསུང་བས། དེ་ལྟར་ན་ལམ་ལ་བཅུ་དྲུག འདོད་ཆགས་དང་
བྲལ་བས་དྲུག་ཅུ་རེ་བཞི་སྟེ། བསམ་གཏན་བཞི་གཟུགས་མེད་དང་པོ་གསུམ་གྱི་སྤང་
བྱ་དགུ་རེ་ལ་གནས་བསམ་གཏན་བཞི་གཟུགས་མེད་དང་པོ་གསུམ་སྟེ་བདུན་གྱིས་
བསྒྱུར་བས་དགུ་བདུན་དྲུག་ཅུ་རེ་གསུམ་ལ་འདོད་པའི་ཆུང་ངུ་སྤང་བའམ། བསམ་
གཏན་དང་པོའི་འཆིང་བ་མཐའ་དག་གང་རུང་གཅིག་བསྣན་ཏེ་རེ་བཞི། དེ་ལ་རིགས་
ལྔ། དབང་པོས་གསུམ། རྟེན་གྱིས་དགུས་བསྒྱུར་བས་འབུམ་ཉི་ཁྲི་དགུ་སྟོང་དྲུག་
བརྒྱ་ཡོད་པར་གསུང༌། ཆོས་ཀྱི་རྗེས་འབྲང་ལ་རིགས་ཀྱི་དབྱེ་བ་མེད་པས་གཞན་དེ་
དང་འདྲ་སྟེ་ཉི་ཁྲི་ལྔ་སྟོང་དགུ་བརྒྱ་ཉི་ཤུ་ཡོད་དོ། །གནས་པ་ལ་བྱེ་བྲག་མང་ཀྱང་
གཞུང་གིས་གསལ་བས་མ་བྲིས་སོ། ། ༢ གང་སྤེལ་འགྲེལ་བ་མཚན་ཉིད་ཀྱི་རྗེས་
སུ་འབྲང་བ་ལས། ཕྱིར་མི་འོང་དང་། དགྲ་བཅོམ་གྱི་སྲིད་རྩེའི་གཉེན་པོ་རྡོ་རྗེ་ལྟ་
བུའི་དབྱེ་བ་གཉིས་མཛད་ནས་གཞན་རྒྱུན་ཞུགས་དང་ཕྱིར་འོང་གཉིས་ཅི་རིགས་པར་
311

མཁན་ཆེན་ངག་དབང་དཔལ་བཟང་གིས་མཛད།
བརྩིའོ་གསུང་བ་ལས་དབྱེ་བ་མཛད་གསུང༌། དབྱིག་གཉེན་རང་འགྲེལ་ལས། ལམ་
དང༌། སྤང་བ་དང༌། རིགས་དང་དབང་པོ། རྟེན་གྱི་སྒོ་ནས་ཅི་རིགས་པར་བརྩི་འོ།།
དེ་ལྟར་མ་ཡིན་ན་མི་འདྲ་བ་བརྩིས་པར་འགྱུར་རོ། ། ཁ་enpa ཌཞ
གསུང་ནས་དབྱེ་བའི་སྒོ་ཙམ་ལས་མ་གསུང༌། ཕྱོགས་གླང་གིས་འབྲེལ་བར་ཞིབ་ཏུ་
བརྩིས་མི་སྣང་། དེས་ན་གང་སྤེལ་གྱིས་འགྲེལ་བར། ཕྱིར་མི་འོང་བ་ལ། བསམ་
གཏན་བཞི་ལས། དང་པོ་ཚང་རིས་ལ་རིགས་ཀྱི་སྒོ་ནས་ཉམས་པའི་ཆོས་ཅན་སོགས་
དྲུག་ཚན་ལ། སྤང་བྱ་སྒོམ་སྤང་དགུ་རེ་དབྱེ་བས་དགུ་ཚན་དྲུག་སྟེ། གཅིག་ཏུ་སྡོམ་
ན་དགུ་དྲུག་ང་བཞིར་འགྱུར་ལ། དེ་ཚངས་ཆེན་མ་གཏོགས་པའི་གནས་རིས་བཅུ་
དྲུག་གིས་བསྒྱུར་བ་ལྔ་བཅུ་ང་བཞི་ཚན་པ་བཅུ་དྲུག་པོ་གཅིག་ཏུ་སྡོམ་ན་བརྒྱད་བརྒྱ་
དྲུག་ཅུ་རེ་བཞིར་འགྱུར་ལ། དེ་དབང་པོའི་བྱེ་བྲག་གིས་སུམ་འགྱུར་བྱས་ན་བར་མ་
དོར་མྱ་ངན་ལས་འདའ་བ་ཉིས་སྟོང་ལྔ་བརྒྱ་དགུ་བཅུ་རྩ་གཉིས་སུ་འགྱུར་ལ། བར་
འདའ་དེ་བཞིན། སྐྱེ་འདའ་མངོན་པར་འདུ་བྱེད་དང་བཅས་པ་དང་། འདུ་བྱེད་མེད་
པ་དང༌། གོང་འཕོ་བཞི་ལ་དེ་ལྟར་བརྩིས་པས་ཐམས་ཅད་སྡོམ་ན་ཕྱིར་མི་འོང་བ་ཁྲི་
ཉིས་སྟོང་དགུ་བརྒྱ་དྲུག་བཅུ་ཐམ་པ་ཡིན་ཏེ། ཇི་སྐད་བཤད་པ་འདིས་ཕྱིར་མི་འོང་
གཟུགས་མེད་པར་ཉེར་འགྲོ་བར་འདའ་མ་གཏོགས་པ་རྣམས་ཀྱི་དབྱེ་བ་ཁོང་དུ་ཆུད་
པར་བྱའོ། །བསམ་གཏན་བཞི་པའི་ཉེས་ཆ་དགུ་སྤང་བ་གཟུགས་མེད་དུ་ཉེར་འགྲོ་
དང༌། སྲིད་རྩེའི་ཉེས་ཆ་བརྒྱད་ཟད་པ་དགྲ་བཅོམ་ཞུགས་པའོ་གསུངས་སོ། །དེ་ལྟར་
ཕྱིར་མི་འོང་བ་འདི་ལ་བཅུ། ཞུགས་པ་གཅིག འབྲས་གནས་ལ་དགུ་བར་འདའ།
སྐྱེ་འདའ། བྱེད་བཅས། བྱེད་མེད། གོང་འཕོ་ལ་འཕར་བ། ཕྱེད་འཕར། ཐམས་
ཅད་འཕར་བ་གསུམ། སྲིད་རྩེར་འགྲོ་བ་གཟུགས་ཀྱི་ཆགས་བཅོམ་ཚེ་འདི་ལ་འདའ་
312

|ཌཋ དགེ་འདུན་ཉི་ཤུ། རྐརྐ་ཎག༢
བ་མཐོང་ཆོས་ཞི། འགོགས་སྙོམས་ལུས་མངོན་བྱེད་གཉིས་དང་དགུའོ། ། ༢ བཞི་
པ་དགྲ་བཅོམ་པ་ཞུགས་པ་ནི་སྲིད་རྩེའི་ཉེས་ཆ་བརྒྱད་ཀྱི་བར་ཟད་པ་ལ་བརྩོན་པ་
ཡིན་ནོ། །དགུ་པ་བར་ཆད་མེད་པའི་ལམ་དེ་ནི་རྡོ་རྗེ་ལྟ་བུའི་ཏིང་ངེ་འཛིན་ཡིན་ཏེ།
ཁམས་གསུམ་གྱི་ཕྲ་རྒྱས་ལྷག་མ་མ་ལུས་པ་འཇོམ་པར་ནུས་པའི་ཕྱིར་རོ། །རྡོར་ཏིང་
དེ་ལ་དབྱེ་ན་སའི་སྒོ་ནས་དགུ་སྟེ། བསམ་གཏན་པ་དྲུག་དང་། གཟུགས་མེད་དང་
པོ་གསུམ་ལ་བརྟེན་པའི་ཕྱིར། དམིགས་པའི་སྒོ་ནས་བཞི་སྟེ་བདེན་བཞི་ལ་དམིགས་
པའི་ཕྱིར་རོ། ། m# ]*gng ་མགརྒྱ་￼མས་སྐཌ་སྐུའ
རྣམ་པའི་སྒོ་ནས་བཅུ་དྲུག་སྟེ་མི་རྟག་སོགས་བཅུ་དྲུག་ལ་དམིགས་པའི་ཕྱིར། དེ་
ལྟར་དབྱེ་ན་ནི་ཤིན་ཏུ་མང་སྟེ་མི་ལྕོགས་མེད་པ་ལ་བརྟེན་པའི་རྡོར་ཏིང་ལ་སྲིད་རྩེའི་
ཁོ་ནའི་སྡུག་ཀུན་གཉིས་ལ་དམིགས་པའི་བརྒྱད། ས་ཐམས་ཅད་ཀྱི་འགོགས་པ་ལ་
དམིགས་པའི་རྣམ་པ་སོ་དྲུག ལམ་ལ་དམིགས་པ་བརྒྱད་སྟེ་རྡོར་ཏིང་ལྔ་བཅུ་ང་གཉིས།
དེ་བཞིན་ས་ལྷག་མ་ལྔ་ལ་འགྲེས་སོ། །གཟུགས་མེད་དང་པོ་གསུམ་གྱིས་བསྡུས་
པ་རིམ་པ་བཞིན་ཉི་ཤུ་རྩ་བརྒྱད་དང་རྩ་བཞི་དང་ཉི་ཤུ་ཡིན་ཏེ། འདོད་པའི་ལམ་
དང་ས་འོག་མའི་འགོགས་པ་ལའང་མི་དམིགས་པའི་ཕྱིར། དེ་ལྟར་བསམ་གཏན་པ་
དྲུག་ཐམས་ཅད་སྡོམ་ན་སུམ་བརྒྱ་བཅུ་གཉིས་དང༌། གཟུགས་མེད་དང་པོ་གསུམ་
སྡོམ་ན་བདུན་ཅུ་རྩ་གཉིས་ཏེ། དེ་ཐམས་ཅད་སྡོམ་ན་སུམ་བརྒྱ་བརྒྱད་ཅུ་རྩ་བཞིར་
འགྱུར་ལ། དེ་དག་རིགས་ཀྱིས་དྲུག་དང་། དབང་པོ་གསུམ་གྱིས་བསྒྱུར་ན་དྲུག་སྟོང་
དགུ་བརྒྱ་བཅུ་གཉིས་སུ་འགྱུར་རོ། །ཡང་ལམ་བདེན་ཡང་འགོགས་བདེན་དང་འདྲ་
བར་ས་རེ་རེ་དམིགས་པར་འདོད་པའི་ལུགས་ལྟར་ན་གོང་མའི་ལམ་སྤྱི་ལ་དམིགས་
པའི་རྗེས་ཤེས་བཞི་མི་འབྱུང་པས་ས་དགུའི་ལམ་བདེན་ལ་དམིགས་པའི་ཆོས་ཤེས་
313

མཁན་ཆེན་ངག་དབང་དཔལ་བཟང་གིས་མཛད།
བཞི་དང་རྗེས་ཤེས་སུམ་ཅུ་རྩ་གཉིས་ཏེ་དགུ་དྲུག་སུམ་ཅུ་སོ་དྲུག འགོགས་པའི་སོ་
དྲུག་གཉིས་སྡོམ་ན་དོན་གཉིས། སྡུག་ཀུན་གཉིས་ཀྱི་བརྒྱད་བསྣན་བས་བརྒྱད་ཅུ་
པོ་ས་དྲུག་པོ་རེ་རེ་ལ་བརྒྱད་ཅུ་བརྒྱད་ཅུ་བསྡོམ་པས་བཞི་བརྒྱ་དང་བརྒྱད་ཅུ། གཟུགས་
མེད་དང་པོ་གསུམ་ལ་རང་ས་དང་གོང་སའི་ལམ་བདེན་ལ་དམིགས་པ་རིམ་བཞིན་
བཅུ་གཉིས་དང་བརྒྱད་དང་བཞི་བསྣན་པའི་རིམ་བཞིན་བཞི་བཅུ་དང་སུམ་ཅུ་རྩ་
གཉིས་དང་ཉེར་བཞི་ཡིན་པས་དགུ་བཅུ་རྩ་དྲུག་ཏུ་འགྱུར་བས་ཐམས་ཅད་སྡོམ་ན་ལྔ་
བརྒྱ་དང་བདུན་ཅུ་རྩ་དྲུག་ཏུ་འགྱུར་ལ། དེ་དག་སྔ་མ་ལྟར། རིགས་ཀྱི་དྲུག་དང༌།
དབང་པོས་གསུམ་གྱིས་བསྒྱུར་ན་རྡོ་རྗེ་ལྟ་བུ་ཁྲི་སུམ་བརྒྱ་དྲུག་ཅུ་རྩ་བརྒྱད་དུ་འགྱུར་
རོ། །གཉིས་པ་འབྲས་གནས་སྲིད་རྩེའི་དགུ་པ་སྤང་བའི་གཅིག དེ་རིགས་ཀྱི་ལྔར།
དབང་པོས་གསུམ། རྟེན་གྱི་ཉེར་དགུའི་བསྒྱུར་བས་བཞི་བརྒྱ་སུམ་ཅུ་སོ་བདུན་ཡོད།
དུས་མི་སྦྱོར་ན་རིགས་ཀྱི་དབྱེ་བ་མེད་པས། དབང་པོ་དང་རྟེན་གྱིས་བསྒྱུར་བས་
བརྒྱད་ཅུ་གྱ་བདུན་ནོ། །ཤེས་རབ་གྱི་ཆ་ལས་རྣམ་གྲོལ་ལ་རྣམ་གྲོལ་གྱི་ལམ་གཅིག་
ལ་དབང་པོས་གསུམ། རིགས་ཀྱི་དྲུག རྟེན་གྱིས་ཉེར་དགུས་བསྒྱུར་བས་ལྔ་བརྒྱ་
དང་ཉི་ཤུ་རྩ་གཉིས་སོ། །གཉིས་ཀའི་ཆ་ལས་གྲོལ་བའང༌། དེ་བཞིན་ནོ། །འདིའི་རྟེན་
ཉེར་དགུ་ནི་འདོད་པའི་དགུ། གཟུགས་ཀྱི་བཅུ་དྲུག གཟུགས་མེད་དང་པོ་གསུམ།
ནུད་ཆུང་དང་ཉེར་དགུ་ཡིན། མཐོང་ཆོས་ཞི་སོགས་ཀྱི་དབྱེ་བ་རྣམས་གཞུང་མཆན་
གྱིས་གསལ། དེ་ལྟར་དགྲ་བཅོམ་ཞུགས་པ་དང༌། །རང་རྒྱས་གཉིས་ཏེ་ཉི་ཤུ་འོ། །
ཉི་ཤུ་བརྩི་ཚུལ་གཞན་ཡོད་དོ། །མངོན་པའི་ཆོས་ལ་ཡིད་མོས་པ་ཚུལ་ཁྲིམས་རྒྱ་
མཚོས་རང་གི་བརྗེད་བྱང་དུ་བྲིས་པའོ། །དགེའོ། །དགེའོ། །དགེའོ། །དགེའོ། །
314

རྩིས་འཕྲུལ་པ། རིག་འཛིན་འཕྲིན་ལས།
ཞུ་དག་པ། པདྨ་དབང་ཆེན་དང་རིག་འཛིན་འཕྲིན་ལས།
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །
315

ན་པའི་
ར། རིག་ས་ཀྱི་དམ་

གསེར་ལྗོངས་བླ་མ་རུང་ལྔ་རིག་ནང་བསྟན་སློབ་གྲྭ་ཆེན་མོ།

